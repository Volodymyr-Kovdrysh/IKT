# **<u>Лабораторна робота № 4</u>**

## **Тема**

MS Excel. Побудова діаграм.

## **Мета**

Ознайомитися з видами діаграм і вміти їх будувати за число­вими даними з
побудованих раніше таблиць.

## **План**

1.  Основні поняття про діаграми.

2.  Головні типи діаграм.

3.  Структура і форматування діаграми.

4.  Створення діаграми.

## **Хід роботи**

1. **Запустіть програму ЕТ.**

2. **Відкрийте нову книжку і книжку, яка містить розв'язок задачі „Товарний чек”.**

    Скопіюйте таблицю „Товарний чек” на перший аркуш нової книжки. Якщо файл
    втрачено, побудуйте таблицю заново.

3. **Виокремте діапазон з назвами предметів і діапазон з сумами, які треба заплатити.**

    Під час виокремлення несуміжних діапазонів користуйтеся **Ctrl.**

4. **Запустіть Майстра діаграм і виконайте перший крок: задайте тип і вигляд діаграми.**

    **Тип: Стандартні → Кругова → Вигляд: Об'ємна → Далі.**
    **Наступний (другий) крок можна пропустити, тому що джерело даних задане виокремленням.**

    Перевірте, чи у текстовому вікні правильно описано діапазони даних:
    =Аркуш1!\$В\$2:\$В\$9, Аркуш1!\$Е\$2:\$Е\$9 Натисніть на кнопку Далі і
    виконайте наступний крок.

5. **Задайте параметри діаграми.**

    Дайте діаграмі назву: "Купівля канцтоварів" тощо. Переконай­теся, що
    легенда буде праворуч. Підпис даних виберіть такий: частка.
    Поекспериментуйте з підписами: категорія, категорія і частка, значення.
    Вимкніть ключі легенди і лінії виноски. Натис­ніть на кнопку Далі.

6. **Помістіть діаграму на поточній сторінці (це крок 4) і натисніть на кнопку Готово.**

7. **Отриману діаграму розтягніть, щоб домогтися якнайкра­щого розташування круга та підписів, і перемістіть її нижче від числової таблиці.**

    Щоб перемістити діаграму, натисніть над вибраною діаграмою на ліву
    клавішу миші і зачекайте, щоб вказівник став хресто­подібним —
    перетягніть вказівник у потрібне місце.

8. **Сформатуйте заголовок.**

    Наведіть вказівник на заголовок, зачекайте мить, щоб побачити назву
    елемента, і викличте контекстне меню заголовка. Вико­найте команду Формат
    заголовка: замалюйте назву жовтим кольором; задайте тип лінії рамки і її
    колір (зелений) з тінню. Шрифт заголовка можна не змінювати → ОК.

9. **Сформатуйте область діаграми.**

    Активізуйте контекстне меню області діаграми. У способі заливки виберіть
    текстуру до вподоби → ОК.

10. **Підберіть колір для легенди.**

11. **Поряд побудуйте для цих же даних булькову діаграму.**

    Збережіть книжку на диску з назвою Діаграми.
