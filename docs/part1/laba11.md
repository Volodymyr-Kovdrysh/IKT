# **<u>Лабораторна робота № 11</u>**

## **Тема**

MS Word. Рисунки. Формули.

## **Мета**

Уміти створювати графічні схеми, організаційні діаграми, користуватися
автофігурами, вставляти формули.

## **Словник**

Рисування (Малювання) Рисование Drawing

Додати текст Добавить текст Add text

Автофігури Автофигуры Autoshapes

Вставити Вставить/Добавить Insert/Add

Вибір об'єктів Выбор объектов Select Objects

Основні фігури Основные фигуры Basic Shapes

Блок-схеми Блок-схемы Flowchart

Групувати Группировать Group

Порядок Порядок Order

Тінь Тень Shadow

## **ХІД роботи**

1.  **Запустіть текстовий редактор ї створіть новий документ.**

2.  **Нарисуйте прямокутник, а під ним розташуйте два кола. Від
    прямокутника до кіл проведіть лінії-стрілки.** Користуйтеся
    відповідними кнопками на панелі для рисування.

3.  **Виберіть по черзі нарисовані фігури і замалюйте їх різ­ними
    кольорами.**

4.  **У прямокутник введіть назву групи, класу чи фірми, а в кола — своє
    прізвище та прізвище друга.** Для введення тексту активізуйте
    контекстні меню фігур і вико­найте команду Додати текст.

5.  **Підберіть об'ємні ефекти для прямокутника та тіні для кіл. Зробіть
    зображення ефектним.** Виберіть прямокутник, клацніть на кнопці із
    зображенням куба і вибирайте ефект з отриманого меню. Виберіть коло,
    клацніть на кнопці з тінню від прямокутника і виберіть ефект.

6.  **Згрупуйте всі нарисовані об'єкти.** Перед застосуванням команди
    групування <u>виберіть усі</u> нари­совані об'єкти, утримуючи клавішу
    **Shift,** або обведіть мишею контур навколо всіх фігур.

7.  **Збережіть документ у власній папці під назвою Рисунки і продовжіть
    роботу з ним.**

8.  **Вставте автофігуру «Усміхнене обличчя».** Натисніть на кнопку
    Автофігури. Виберіть пункт ОСНОВНІ фігури, розгляньте фігури і
    клацніть на потрібній. Клацніть у документі. Поекспериментуйте з
    фігурою: замалюй­те її зеленим кольо­ром і поверніть — натисніть на
    кнопку пово­ротів і повертайте фігуру, захопивши зелений круже­чок
    вказів­ником миші.

9.  **Вставте біля обличчя виноску, а в неї введіть текст «Це я і мій
    товариш».**

10. **Придумайте і нарисуйте блок-схему деякого алгоритму.** Рисунок має
    бути заготовлений заздалегідь. Натисніть на кноп­ку Автофігури і
    виберіть потрібні блоки з меню пункту Блок схеми. Використайте
    сім-вісім блоків. Після рисування і вве­дення текстів у блоки
    згрупуйте всі блоки.

11. **Придумайте і нарисуйте організаційну схему (діаграму) фірми,
    фабрики, організації чи виробництва.** Створіть і підпишіть елементи
    трьох рівнів організаційної діа­грами, наприклад, генеральний
    директор, заступники з таких-то питань, начальники відділів таких-то
    або № 1, 2... тощо.

12. **Створіть формули без застосування MS Equation:**

$y = x^{3} + 3x^{2} - \text{cos}(\pi + 2x)$;
$z_{1} = \left| x^{2} - y^{2} \right|e^{3t}$.

13. **Створіть формулу із застосування MS Equation:**
```{math}
y = \sum_{i = 1}^{\text{10}}{f\left( x_{i} \right)} + \prod_{i = 1}^{5}{\text{sin}2i} + \frac{x + 2\pi}{x - \pi} + \int_{1}^{2}{\text{cos}^{2}x^{3}\text{dx}} + \sqrt[5]{\text{ln}|x|}.
```

14. **Збережіть документ і продемонструйте його викладачеві.**

15. **Закінчіть роботу. Закрийте програму.**

