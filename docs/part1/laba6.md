# **<u>Лабораторна робота № 6</u>**

## **Тема**

MS Word. Створення документа.

##  **Мета**

 Уміти підготувати програму-редактор до роботи і створити нескладний
 текстовий документ.

## **План**

1.  Про пакет MS Office System.

2.  Вікно програми MS Word.

3.  Налаштування редактора.

4.  Діалогові вікна.

5.  Правила введення тексту.

6.  Деякі команди головного меню.

## **Теоретичні відомості**

1. Про пакет MS Office System. MS Office System 2003 — це інтегрований пакет, який містить такі програми:

- редактор текстів MS Word;

- електронну таблицю MS Excel;

- СКБД MS Access;

- конструктор презентацій MS PowerPoint;

- електронний секретар-організатор MS Outlook;

- видавничу систему MS Publisher;

- векторний редактор ділової графіки MS Visio;

- універсальний записник MS OneNote;

- конструктор бланків MS InfoPath;

- конструктор проектів MS Project;

- конструктор веб - сайтів MS FrontPage і ще деякі програми.

Усі програми пакета можуть функціонувати незалежно.

Однак ефективної роботи користувач може досягти шляхом використання
декількох програм і експлуатації зручних механізмів обміну даними між
ними. Усі програми мають схожі меню, принципи їх використання подібні.
Пакет MS Office існує в різних версіях і модифікаціях, тому наповненість
конкретного пакета програмами може бути іншою.

Вивчення пакета розпочнемо з програми MS Word — текстового редактора
(інший термін – *процесора*)*,* який призначений для створення,
редагування і форматування текстових документів.

## **Словник**

 Вигляд Вид View

 Створити Создать New

 Редагувати Правка Edit

 Лінійка Линейка Ruler

 Розмітка сторінки Разметка страницы Page Layout

 Параметри сторінки Параметры страницы Page Setup

 Панелі інструментів Панели инструментов Toolbars

 Переноси Переносы Hyphenation

 Попередній перегляд Предварител.просмотр Print Preview

 Книжкова Книжная Portrait

 Сервіс/Параметри Сервис/Параметры Tools/Options

 Загальні Общие General

 Правопис Правописание Spell & Grammer

 Мова Язык Language

 Зберігання Сохранение Save
 
 Межі Границы Borders

 Заливання Заливка Shading

 Буквиця Буквица Drop Cap


## **Хід роботи**

1.  **Запустіть текстовий редактор і розгляньте його меню.** Запуск
    рекомендується виконати за допомогою ярлика про­грами з буквою *W* чи
    офісної панелі.

2.  **Увімкніть Стандартну панель інструментів та Форматуван­ня і
    лінійку. Вимкніть зайві панелі. Задайте вигляд доку­мента Розмітка
    сторінки. Якщо уже все задано, то пере­йдіть до пункту 3.** Вигляд →
    Панелі Інструментів → Натисніть кнопку з назвою потрібної панелі.
    Вигляд → Лінійка. Вигляд → Розмітка сторінки.

3.  **Задайте параметри сторінки.** Файл → Параметри сторінки → На
    першій закладці Поля задайте всі чотири поля сторінки по 3 см →
    Розгорніть другу закладку Розміри паперу, клацнувши на назві, і
    переконайтеся, що формат сторінки - А4, а орієнтація - Книжкова
    (верти­кальна, в ХР цей параметр задають на першій закладці).
    За­крийте діалогове вікно Параметри сторінки, натиснувши на ОК.

4.  **Змініть шрифт та його розмір (наприклад, задайте шрифт Times New
    Roman Cyr, розмір 14 пунктів).** Скористайтеся відповідними кнопками
    на панелі форматування. На рисунку зображено, що кнопка вирівнювання
    до лівого краю увімкнена, а кнопки вирівнювання до центру, до
    правого краю, до обох боків вимкнені.

5.  **Переконайтеся, що вигляд шрифту нормальний, і за­дайте спосіб
    вирівнювання тексту — до обох боків.** Кнопки жирний (Ж), курсив
    (*К*), підкреслений (<u>Ч</u>) ненатиснені.

6.  **Перевірте, чи задані сантиметри як одиниці вимірювання на
    лінійці.** Сервіс → Параметри.., → На закладці Загальні задайте
    одиниці вимірювання — сантиметри → Перейдіть на закладку ВИГЛЯД.

7.  **На закладці Вигляд задайте режими Показувати: а) смуги
    прокручування, б) виділення кольором, в) виринаючі підказки, г)
    область завдань, д) анімацію тексту, е) межі тексту, є) малюнки
    (рисунки).**

8.  **На закладці Правопис перевірте, чи задано параметри: Автоматично
    перевіряти орфографію і Завжди пропо­нувати заміну неправильного
    слова.** Сервіс → Параметри... → На закладці Правопис задайте ці
    (перший і третій) режими.

9.  **Виберіть мову для перевірки правопису *—* українську чи
    російську.** Сервіс → Мова → Виберіть мову зі списку —
    <u>українська</u> → ОК.

10. **Задайте режим автоматичного перенесення слів.** Сервіс → Мова →
    Розташування переносів → Автоматичне розташування переносів → ОК.
    Зауважимо, що для української чи російської мови цей режим без
    додаткових засобів (слов­ників чи програм, наприклад «Рута» тощо) не
    функціонує, то­му переноси часто доводиться робити вручну.

11. **Задайте відступ першого рядка абзацу 1 см.** Перемістіть верхній
    трикутник на лінійці праворуч на 1 см.

12. **Дайте назву цьому документу — Текст1, тип файлу — doc.** Файл →
    Зберегти ЯК... → Клацніть у діалоговому вікні Ім'я файлу і введіть
    текст: Текст1 → У полі Папка відшукайте і виберіть власну папку.
    Якщо треба, власну папку можна тут же створити за допомогою кнопки
    Створити папку у вікні збереження файлу. Закрийте вікно, натиснувши
    на кнопку Зберегти.

13. **Уведіть текст *—* першу сторінку Модуля 2, не форматуючи його.**
    Текст вводьте 20 хвилин. Розмір шрифту -- 14. Переносів і
    форматування не робіть. Символи $\blacklozenge$ пропустіть. Керуйтесь правилами
    введення тексту. Текст треба вводити так:
```text
Розділ II
MS Office. Редактор текстів MS Word Практична робота № 6 Тема
MS Word. Створення документа. Мета
Уміти підготувати програму-редактор до роботи і ство­рити нескладний
текстовий документ. План
1. Про MS Office System.
2. Вікно програми MS Word і т.д.
```
14. **Вирівняйте всі абзаци до обох боків.** Для цього виберіть весь
    текст (Ctrl + A) і клацніть на кнопці вирівнювання до обох боків на
    панелі форматування.

15. **Виконайте, де це потрібно, переноси слів вручну так, щоб рядки не
    були розрідженими.** Для цього розташуйте курсор усередині першого
    слова після розрідженого рядка і натисніть на клавіші **Ctrl + « -
    ».** Роз­ташуйте курсор після наступного складу і ще раз натисніть на
    клавіші **Ctrl + « - ».** Система переноситиме склади доти, доки це
    буде можливо.

16. **Ознайомтесь з режимом показування недрукованих символів.** Для
    цього натисніть на кнопку ¶*.* Пропуски між словами будуть позначені
    крапками, а закінчення абзаців — ¶. Ці символи на друк не
    виводяться, а призначені для аналізу якості введення тексту. Між
    словами повинен бути лише один пропуск. Усуньте зайві пропуски і
    порожні рядки (абзаци) в набраному тексті. Вимкніть режим
    показування недрукованих символів, натис­нувши ще раз на кнопку ¶.

17. **Перевірте правопис і виправте помилки.** Для цього натисніть на
    кнопку АБВ на стандартній панелі. Слово з помилкою буде підкреслене
    хвилястою лінією. Про­грама запропонує шляхи виправлення помилки.
    Якщо у вашій системі немає файлу-словника для вибраної мови, то
    можна перевіряти правопис лише англійського тексту.

18. **Збережіть текст на диску в файлі Текст! .doc, оскільки його
    використовуватимете в наступних роботах.** Файл → Зберегти.

19. **До тексту допишіть таке речення з помилками: «То be or not to be,
    thet iss a quastioon». Перевірте його правопис.** Програма виявить
    помилки і запропонує правильні варіанти слів.

20. **Задайте час автозберігання документа — 8 хвилин.** Сервіс →
    Параметри... → Уведіть число 8 у відповідне поле на закладці
    Зберігання. Не закривайте вікна Параметри.

21. **Задайте два паролі: для відкриття документа і (такий самий) для
    дозволу записувати зміни у файлі. Пароль для всіх такий: 12345.**
    Сервіс → Параметри... → На закладці Зберігання (а у Word ХР –
    Безпека) введіть паролі у відповідні текстові поля (паролі ви не
    побачите, на екрані під час введення висвітлюватимуться зірочки) →
    Натисніть на ОК. Програма вимагатиме підтвердження паролів —
    підтвердіть па­ролі, повторно їх увівши. Закрийте вікно Параметри,
    натис­нувши на ОК.

22. **Скільки абзаців, слів і символів є у набраному тексті?** Файл →
    Властивості → Статистика → ОК.

23. **Збережіть текст і закрийте програму Word.**

24. **Запустіть програму Word, відкрийте щойно створений документ Текст1
    і виконайте оздоблення тексту.** Файл → Відкрити (або Пуск →
    Документи о Виберіть назву свого файлу) → Введіть паролі, щоб
    відкрити документ.

25. **Рядки плану роботи залийте різними кольорами — сірим, блакитним,
    червоним.** Щоб абзац чи слово були на Іншому фоні (тлі), наприклад,
    як у газеті чи журналі, потрібно їх виокремити і застосувати команду
    Межі і Заливання (закладка Заливання) з пункту Формат або натиснути
    на кнопку Заливання на панелі інструментів і вибрати потрібний колір
    фону.

26. **Створіть буквиці у першому і другому абзацах теоретич­них
    відомостей.** Встановіть курсор у першому абзаці і виконайте команду
    Буквиця з меню Формат. У діалоговому вікні задайте: розта­шування
    буквиці — в тексті, висота буквиці — 2 - 3 рядки.

27. **Слова заголовка розділу зробіть різнокольоровими і весь заголовок
    помістіть у прямокутну рамку.** Виокремлюйте слова мишею і
    користуйтеся кнопкою задання кольору шрифту. Виокремте заголовок і
    застосуйте кнопку Зовнішні межі чи команду Формат → Межі...

28. **Зліквідуйте захист паролями.** Сервіс → Параметри... → Закладка
    Зберігання або Безпека → Вилучіть паролі клавішею Del у текстових
    полях → ОК.

29. **Збережіть файл під новою назвою Текст2. Продемон­струйте його
    викладачеві.**

30. **Закрийте вікна. Закінчіть роботу.**
