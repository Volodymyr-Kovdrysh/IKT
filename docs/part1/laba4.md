# **<u>Лабораторна робота № 4</u>**

## **Тема**

MS Windows. Програми Провідник і Total Commander.

## **Мета**

Уміти користуватися програмами Провідник (Explorer) і Total Commander
для огляду файлової структури, запуску програм; виконувати дій з
файлами, папками та їхніми групами.

## **Хід роботи**

1.  **Запустіть програму Провідник.** Увімкніть, якщо треба, панель
    інструментів командами Вигляд Панель інструментів.

2.  **Перегляньте дерево папок, знайдіть і відкрийте «Мій комп’ютер»,
    диск С:, папку Temp.**

3.  **Перегляньте дерево, щоб знайти і відкрити папку «Недавні і
    документи» у Windows ХР або «Документи» у Windows 9х.**

4.  **Виберіть чотири будь-які піктограми з цієї чи іншої студентської
    папки і <u>скопіюйте</u> їх у власну папку способом перетягування
    піктограм.** Для цього спочатку утворіть групу з піктограм, на
    дереві папок клацніть на значку « + » поряд з папкою групи,
    перетягніть гру­пу на піктограму власної папки, утримуючи праву
    клавішу миші. Відпустіть клавішу і виберіть з меню команду
    Копіювати.

5.  **Скопіюйте ще дві піктограми з папки «Недавні документи» чи іншої
    папки у власну папку, використовуючи <u>буфер</u> <u>обміну.</u>**
    Виберіть файли у папці і скопіюйте їх у буфер обміну засобами меню
    програми Провідник (пункт Копіювати) або панелі інст­рументів (кнопка
    <img src="../images/1/media/image8.png"
    style="width:0.18819in;height:0.17778in" />). На дереві папок
    клацніть правою клавішею миші на назві особистої папки (можете її
    відкрити, а можете і не відкривати) і вставте в неї вміст буфера
    обміну ко­мандою меню Вставити (або за допомогою кнопки
    <img src="../images/1/media/image9.png"
    style="width:0.19167in;height:0.175in" />). Який із способів
    (перетягування піктограм чи використання буфера обміну) вам більше
    до вподоби (зручніший)?

6.  **Упорядкуйте назви піктограм у власній папці в алфавіт­ному
    порядку.** Для цього праве вікно має функціонувати в режимі Таблиця
    ( його задаємо в пункті ВИГЛЯД ), а для впорядкування потрібно
    клацнути мишею на заголовку таблиці Назва (Name).

7.  **Упорядкуйте назви файлів в особистій папці за обсягом ( Size ), а
    потім за датою останніх змін (Date).**

8.  **Створіть у власній папці таку структуру папок:**
```text 
Власна
|_______Провідник
|		|_____А1
|		|_____А2
|________Командир
|_____В1
|____В2
```
9.  **Перемістіть піктограми лише файлів і ярликів із власної папки у
    папку А1.**

10. **Запустіть програму Total Commander.** Для запуску програми двічі
    клацніть на її ярлику. У безплатній демоверсії програми вимагається
    додатково клацнути на одній з трьох кнопок для запуску програми.
    *Яке вікно (ліве чи праве) у ТС тепер є активним, а яке — пасивним?*
    **Увага! Якщо вивчення програми ТС не передбачається, то пункти
    16—19 виконайте засобами програми Провідник.**

11. **Активізуйте інше вікно.** Сусіднє вікно активізуйте клавішею Tab.
    Скористайтеся смугою прокручування, щоб переглянути вміст активної
    папки.

12. **Увімкніть російськомовний чи україномовний інтерфейс програми.**
    Конфігурація $\, \Rightarrow\,$ Параметри $\, \Rightarrow\,$ Мови $\, \Rightarrow\,$ виберіть мову з меню.

13. **Дослідіть кнопки панелі інструментів ТС.** Наведіть вказівник миші
    на кнопки панелі інструментів, заче­кайте мить до появи пояснень
    призначення кнопки.

14. **Дослідіть кнопки панелі інструментів Повно, Коротко.** Натисніть
    на них і спостерігайте за змінами подання інформації в активному
    вікні власної папки.

15. **Дослідіть кнопки панелі інструментів для впорядкування файлів За
    іменем, За розширенням, За обсягом, За датою.** Натисніть на них і
    спостерігайте за змінами розташування назв піктограм у вікні.

16. **Створіть у власній папці папку з назвою Звіт4.** Активізуйте в
    одному з вікон робочий диск, знайдіть і від­крийте власну папку. Для
    створення нової папки натисніть на клавішу F7 на клавіатурі чи
    клацніть на її кнопці (F7 СоздДир) у вікні. Введіть назву Звіт4 і
    натисніть на кнопку ОК.

17. **Знайдіть і відкрийте папку А1 і <u>скопіюйте</u> її вміст у папку
    Звіт4.** Спочатку у сусідньому вікні відкрийте папку Звіт4. Файли в
    А1 виокремлюють клацанням миші з натисненою клавішею Ctrl або
    клавішею Insert. Копіювання — F5.

18. **Перемістіть вміст А1 в В2.** Переміщення — F6.

19. **У папці Звіт4 створіть ще текстовий документ, давши йому назву
    Звіт, з текстом-відповіддю на одне будь-яке контрольне запитання.**
    Спочатку активізуйте папку Звіт4, виконайте Shift + F4 для ви­клику
    редактора Notepad вперше. Набравши текст, не забудьте закрити вікно
    текстового документа зі збереженням.

20. **Заархівуйте файли у папці Звіт4 одним із доступних про­грамі ТС
    архіваторів. Спочатку файли об'єднайте у групу. Архів помістіть у
    папці Звіт4.** Архів— це файл, в який у стисненому вигляді поміщають
    інші файли. Детальніше архіви вивчатимемо в роботі № 5. Варто, щоб у
    сусідньому вікні була відкрита та ж сама папка Звіт4. У цьому разі
    архів поміщатиметься сюди автоматично. Виберіть групу файлів $\, \Rightarrow\,$ Файли $\, \Rightarrow\,$ 
    Архівувати (pack) файли $\, \Rightarrow\,$ виберіть архіватор Zip, Rar тощо $\, \Rightarrow\,$ Змініть
    назву архіву із зазначенням шляху або <u>погодьтеся з тою,</u> що
    запропонує програма у діалоговому вікні, якщо папка Звіт4 була
    відкрита заздалегідь $\, \Rightarrow\,$ ОК.

21. **Відшукайте файл-архів (візуально, за іменем чи датою створення) і
    <u>перемістіть</u> його у власну папку.**

22. **Розархівуйте архів у власну папку.** Корисно, щоб в обох вікнах
    була відкрита власна папка. Виберіть файл-архів $\, \Rightarrow\,$ Файли $\, \Rightarrow\,$ Розархівувати
    ( unpack ) файли $\, \Rightarrow\,$ Зазначте шлях до власної папки, наприклад
    D:\ME-15\Прізвище, або погодьтеся з тим, що запропонує програма $\, \Rightarrow\,$ ОК.

23. **Вилучіть файл-архів.** Виберіть назву файлу і натисніть клавішу
    **Delete** або F8.

24. **Запустіть програму Провідник і продемонструйте викладачеві
    структуру і вміст власної папки.**

25. **Після закінчення роботи закрийте всі вікна.**

## **Висновки**

Програма Провідник -- це найзручніший засіб виконання дій над папками
та файлами, зокрема, методом перетягування піктограм з правого вікна
на піктограму папки у лівому вікні.

Програма Total Commander - це аналог відомої віддавна програми Norton
Commander (NC). Вона стане у пригоді тим, хто має досвід роботи з NC,
або тим, кому до вподоби робота з двовіконним інтерфейсом.

З набуттям практичних навичок роботи в Windows поступово переходьте до
постійного користування програмою Провідник.

Якщо хід роботи виконано прави­льно, власна папка повинна містити набір
піктограм, папку Звіт4 з набором піктограм, папки Провідник, Коман­дир.
Папка Провідник має містити по­рожні папки А1 і А2, а папка Коман­дир —
порожню папку В1 і папку В2 з набором піктограм.

## **Контрольні запитання**

1. Яке призначення програми Провідник?

2. Як запустити програму Провідник?

3. З чого складається вікно програми Провідник?

4. Яке призначення дерева об’єктів? Як відшукати папку?

5. Що означають символи « + » і « - » перед назвою папки?

6. Які є способи виконання дій з об'єктами?

7. Як розкрити папку? Як відкрити вікно ще одної папки?

8. Що таке група об’єктів і як об’єкт долучити до групи?

9. Як переміщувати об’єкти засобами Провідника?

10. Як об’єднати у групу всі об’єкти?

11. Як виконати копіювання засобами програми Провідник?

12. Яке призначення програми Total Commander?

13. Як об'єднати в групу об'єкти від першого до заданого?

14. Яке призначення клавіші F3 у програмі ТС?

15. Яке призначення клавіші F4 у програмі ТС?

16. Яке призначення клавіші F5 у програмі ТС?

17. Яке призначення клавіші F6 у програмі ТС?

18. Яке призначення клавіші F7 у програмі ТС?

19. Яке призначення клавіші F8 у програмі ТС?

20. Як упорядкувати піктограми засобами програми Провідник?

21. Як активізувати сусіднє вікно в ТС?

22. Як переглянути текстовий файл у ТС?

23. Як створити текстовий документ у ТС?

24. Як відредагувати текстовий документ у ТС?

25. Як виконати копіювання у ТС?

26. Як виконати переміщення у ТС?

27. Як створити папку в ТС?

28. Як вилучити об’єкт у ТС?

29. Як запустити програму ТС?

30. Як поміняти мовний інтерфейс у програмі ТС?

31. Яке призначення комбінації клавіш Shift+F4 у ТС?

33. Які кнопки є на панелі інструментів вікна програми ТС?

34. Що спільного є між програмами Провідник і ТС?

35. Яка відмінність між програмами Провідник і ТС?
