# **<u>Лабораторна робота № 7</u>**

## **Тема**

MS Word. Форматування документа. Списки.

## **Мета**

Створити титульну сторінку і відформатувати заданий текст за взірцем.

## **Словник**

Шрифт Шрифт Font

Анімація Анимация Animation

Маркований список Маркированный список Bullets List

Листи і факси Письма и факсы Letters and Faxes

Майстер листів Мастер писем Letter Wizard

Сучасний лист Современное письмо Contemporary Letter

Відправник Отправитель Sender Info

Далі/Готово Далее/Готово Next/Finish

Звичайний Обычный Normal

Вітання Приветствие Salutation

## **Стартова ситуація**

Щоб відформатувати текст за взірцем, потрібно мати на диску файл з
неформатованим текстом (це може бути раніше створений файл Текст1), а
взірець — перша сторінка Модуля 2. Заготовку і взірець може також
запропонувати викладач. Файл заготовки повинен називатися Заготовка.

## **Хід роботи**

1.  **Запустіть програму-редактор і підготуйте документ до введення
    тексту.** Паролі не задавайте. Перевірте і у разі потреби задайте
    пара­метри сторінки (формат А4, поля по **3,5** см), а інші режими
    можете змінити згодом.

2.  **Уведіть перший текст — титульну сторінку звіту до практичної
    роботи. Уведіть текст, не форматуючи його, тобто так:**
```text
Міністерство освіти і науки України

Навчальний заклад (тут введіть назву свого навчального закладу)

Предмет чи кафедра (тут введіть назву предмета чи кафедри)

Лабораторна робота № 2

Тема: Редактор текстів. Форматування текстів

Варіант: (тут введіть номер варіанту)

Виконав: прізвище та ініціали

Група: (введіть шифр групи)

Дата: 1 жовтня 2007 р.

Викладач: прізвище та ініціали

Місто - 2007
```
3.  **Сформатуйте текст, задаючи розміри і вигляд шрифту так, щоб текст
    зайняв цілу сторінку і мав такий вигляд** (клавішею пропуск
    користуватися не можна, переміщення праворуч виконати за допомогою
    кнопки зміщення фрагмента праворуч чи лінійки):

Міністерство освіти і науки України

**Навчальний заклад**

*Предмет чи кафедра*

Лабораторна робота N 7

Тема: <u>Редактор текстів. Форматування текстів</u> *Варіант 17*

Виконав: *<u>Прізвище І.П.</u>*

Група

Дата: 30 вересня 2007 р.

Викладач: Прізвище І.П.

Місто - 2007

4.  **Перевірте, чи оптимально розташований текст на аркуші.**
    Застосуйте команду чи кнопку Попередній перегляд. Пере­гляньте текст.
    Для виходу з режиму перегляду застосуйте кнопку Закрити. Вставити
    порожні рядки можна клавішею Enter, а забрати зайві — клавішею
    Delete або Backspace. Ви­конайте цей пункт ще раз.

5.  **Застосуйте до першого рядка видозміну букв на всі великі з тінню,
    а до другого і третього — два ефекти анімації.** Формат → Шрифт →
    Закладки Шрифт, Анімація → ОК.

6.  **Дослідіть якість форматування за допомогою команди Символи, що не
    друкуються.** Натисніть на кнопку, на якій зображений символ ¶*.*
    Розгля­ньте свою титульну сторінку. Пропуски будуть позначені
    крапками, а закінчення абзаців — символом ¶. Внесіть необхід­ні
    корективи, якщо під час форматування допущено помилки. Щоб забрати
    символи з екрана, знову натисніть на кнопку ¶*.*

7.  **Збережіть створений текстовий документ у власній папці з новою
    назвою — Титульна.**

8.  **Відкрийте неформатований текстовий документ Текст1 чи Заготовка
    викладача.** Якщо такого файлу немає, то створіть його самостійно –
    введіть без форматування першу сторінку Модуля 2 або ско­піюйте файл
    із сусіднього комп'ютера. Якщо файл Текст1 не­повний, то доповніть
    його текстом першої сторінки Модуля 2.

9.  **Збережіть файл під назвою Форматований.**

10. **Текст сформатуйте згідно зі зразком (див. першу сто­рінку Модуля 2
    чи розданий викладачем взірець).** Задайте розмір робочого поля так,
    як у книжці — 11x18 см. Для цього застосуйте команду Параметри
    Сторінки... Виберіть формат аркуша А4 і поля по 5 см або формат А5 і
    поля: ліве та праве по 2 см, верхнє та нижнє — по 1,5 см. Застосуйте
    шрифт Times New Roman для тексту і шрифт Arial для назв команд і
    заголовків. Задайте розмір шрифту для тексту - 11 пунктів, а для
    заго­ловків — 13 і 15. Задайте на лінійці абзацний відступ 1 см.
    Вирівняйте абзаци до обох боків. Виконайте переноси вручну, щоб не
    було розріджених рядків. Символ ♦ вставте за допомогою програми
    «Таблиця символів», вико­риставши шрифт Wingdings. Виправте
    граматичні помилки.

11. **Створіть маркований список так, як у взірці, застосував­ши маркер
    ♦.**

12. **Перетворіть план на нумерований список з римською нумерацією
    пунктів: І, II, III, IV, V.** Для цього застосуйте команду Формат →
    СПИСОК.

13. **Перетворіть план на маркований список.**

14. **Створіть багаторівневий список на базі останнього пункту плану.**
    Для цього введіть під ним у стовпець чотири команди головного меню,
    виберіть їх і застосуйте кнопку Зміщення фрагмента праворуч чи
    команду Список...

15. **Змініть значок маркера першого рівня на зірку.** Виберіть список і
    застосуйте команду СПИСОК... → ЗМІНИТИ... → Знак...

16. **Змініть значок маркера другого рівня на малюнок.** Застосуйте
    команду СПИСОК... → ЗМІНИТИ... → МАЛЮНОК...

17. **Збережіть документ з назвою Форматований у власній папці.**

18. **Продемонструйте викладачеві два створені документи.**

19. **Закрийте вікна. Закінчіть роботу.**

