# **<u>Лабораторна робота № З</u>**

## **Тема**

MS Windows. Папки, файли та ярлики.

## **Мета**

Уміти створювати, вилучати, копіювати, переміщувати, перейменовувати
папки та текстові файли, а також створювати та використовувати ярлики.

## **Словник**

Буфер обміну Буфер обмена Clipboard

Створити Создать New

Папка Папка Folder

Перейменувати Переименовать Rename

Створити ярлик Создать ярлык Create Shortcut

Редагувати/Правити Правка Edit

Копіювати Копировать Copy

Вставити Вставить Paste

Вилучити Удалить Delete

Вирізати Вырезать Cut

Скасувати Отменить Undo, Cancel

Відновити Восстановить Restore

Переміщати Переместить Move

## **Хід роботи**

1.  **На робочому диску створіть папку з назвою вашого міста.** У
    контекстному меню робочого поля диска виберіть пункт Створити і
    підпункт Папка. Введіть назву папки, натисніть на клавішу вводу або
    клацніть мишею. Англійський, український та інші алфавіти можна
    перемикати натисканням на певну гру­пу клавіш **(Ctrl + Shift або
    Left Alt + Shift)** або клацанням над інди­катором мови на панелі
    задач з наступним вибором мови з меню.

2.  **Перейменуйте створену папку на «Навчальна».** У контекстному меню
    папки виберіть (виконайте) команду Пере­йменувати. Введіть нову
    назву: Навчальна. Якщо виявиться, що папка з такою назвою уже є, то
    скасуйте свої дії (пункт Скасу­вати) і перейдіть до п. 3. Папка
    Навчальна має бути порожньою.

3.  **Створіть на робочому диску (в кореневій папці) папку з назвою
    групи або класу: ME-15 тощо.** Якщо така папка уже є, то перейдіть
    до наступного пункту.

4.  **Відкрийте папку групи або класу.** Для цього двічі клацніть на її
    піктограмі.

5.  **Створіть у папці групи або класу особисту папку і дайте їй назву —
    своє прізвище.**

6.  **Відкрийте особисту папку і створіть у ній дві папки з назвами
    Листи і Звіти.** Ви створили таке дерево папок (на диску d: чи
    іншому):
```text
d:\
   |_______ Навчальна
   |_______ ME-15
            |
            |____ Прізвище (ввести своє прізвище)
                  |
                  |____ Листи
                  |
                  |____ Звіти
```
7.  **Відкрийте папку Листи.**

8.  **Увімкніть панель інструментів і рядок статусу (стану).**
    Скористайтеся пунктом ВИГЛЯД з меню вікна.

9.  **Створіть перший текстовий документ.** Для цього виконайте команди
    Файл ⇒ Створити ⇒ Текстовий документ. Отримаєте піктограму майбутнього
    текстового документа. Файл назвіть « Адреса ». Щоб ввести текст,
    викличте текстовий редактор Блокнот, двічі клацнувши над створеною
    піктограмою.

10. **У текстовий документ введіть текст: адресу друга.**

11. **Збережіть текстовий документ і закрийте його вікно.** Під час
    збереження документа скористайтеся засобом навігації Папка і
    впевніться, що файл збережеться у папці Листи.

12. **Запустіть програму Блокнот і створіть файл Відповіді.txt з
    відповідями на будь-які три контрольні запитання.**

13. **Збережіть другий текстовий документ у папці Звіти.**

14. **Дослідіть властивості другого текстового файлу.** Виконайте
    команду Властивості контекстного меню файлу і перепишіть у звіт
    адресу розташування файлу, його розмір, обсяг дискового простору,
    який йому відведено, дату і час створення, атрибут файлу (він
    позначений пташкою).

15. **Перепишіть одержані дані зі звіту в другий текстовий файл
    (Відповіді).**

16. **Створіть ярлики для папок Листи і Звіти, а також для двох
    текстових файлів.** Ярлики папок створюються в особистій папці, а
    файлів – у папках Листи і Звіти.

17. **Перемістіть ярлики двох створених файлів у папку Навчальна.** Для
    переміщення об'єкта його піктограму треба захопити мишею і
    перетягнути у потрібне місце. Не забудьте спочатку відкрити вікно
    папки Навчальна і зручно його розташувати поряд з вікнами інших
    папок. Переміщення можна виконати за допомогою меню і буфера обміну.

18. **Скопіюйте текстовий файл Відповіді в папку Навчальна способом
    перетягування піктограми файлу.** Для копіювання об'єкта його
    піктограму треба перетягнути в потрібне місце, натиснувши на клавішу
    Ctrl під час перетягу­вання, або перетягування слід виконати за
    допомогою правої клавіші миші.

19. **Скопіюйте текстовий файл Адреса в папку Навчальна, використовуючи
    буфер обміну.** Виберіть текстовий файл і скопіюйте його в буфер
    обміну засобами меню вікна: Редагувати ⇒ Копіювати. Відкрийте папку
    Навчальна і вставте вміст буфера: Редагувати ⇒ Вставити.

20. **Вилучіть усі файли і ярлики з папки Навчальна.** Для вилучення
    об'єкта його піктограму треба перемістити в кошик або виконати
    команду Вилучити з меню.

21. **Поверніть лише файли з кошика у папку Навчальна.** Загляньте в
    кошик (двічі клацніть на піктограмі Кошик). Виберіть потрібні
    піктограми і виконайте команду Відновити.

22. **За допомогою ярликів відкрийте папку Звіти і текстовий документ
    Відповіді.** Двічі клацніть на ярлику папки — відкриється папка.
    Двічі клацніть на ярлику текстового документа — відкриється
    текстовий документ. Закрийте його.

23. **Відкрийте папку Навчальна і знову вилучіть усі файли.** Вилучення
    виконайте засобами пункту Файл з меню вікна.

24. **Папку Листи перемістіть у папку Навчальна.** Рекомендуємо
    застосувати буфер обміну.

25. **Папку Навчальна перемістіть в особисту папку.**

26. **Створіть ярлик для файлу Відповіді на робочому столі.**
    Скористайтесь командою Відправити з контекстного меню файлу.

27. **Змініть значок ярлика файлу Відповіді, що є на робочому столі.**
    Виконайте команду ЗМІНИТИ значок у діалоговому вікні Властивості
    ярлика. Виберіть значок з меню і виконайте команду Застосувати.

28. **Змініть властивості папки Звіти на протилежні.** У Windows ХР
    виконайте команди Сервіс ⇒ Властивості папки і перемкніть усі кнопки
    на закладці Загальні.

29. **Вивчіть закладку Вигляд.**

30. **Закінчіть роботу. Закрийте усі вікна.**

31. **Переконайтеся, що на робочому столі чи в кореневій папці робочого
    диску не залишилися ваші особисті речі (папки та документи).**

## **Висновки**

Дії над об’єктами можна виконувати різними способам: 1) за допомогою
головного меню, 2) контекстного меню об'єкту 3) комбінацій клавіш, 4)
кнопок панелі інструментів, 5) методом перетягування піктограм; 6)
області задач. Ще два способи (за допомогою програми Провідник та
програми Total Commander) вивчатимемо у наступній роботі.

За результатами роботи робочий диск повинен містити папки групи, а папка
групи – особисту папку, назва якої — ваше прізвище. Особиста папка має
містити дві папки: Навчальна і Звіти, а також два ярлики. Папка
Навчальна повинна містити папку Листи. Папка Звіти — файл Відповіді.
Продемонструйте цей файл викладачеві, скориставшись відповідним ярликом
на робочому столі. Ярлик вилучіть з робочого столу. Вилучіть папку
Навчальна.

## **Контрольні запитання**

1. Яке призначення папки?

2. Які дії визначені над папками?

3. Що таке ярлик?

4. Як створити ярлик?

5. Які дії визначені над ярликами?

6. Які дії визначені над файлами?

7. Як активізувати об’єкт за допомогою ярлика?

8. Яке призначення контекстного меню об’єкта?

9. Як створити папку на диску?

10. Як перемкнути мову на клавіатурі?

11. Як перейменувати папку?

12. Як відкрити папку?

13. Як увімкнути панель інструментів?

14. Як створити текстовий файл?

15. Як зберегти файл на диску?

16. Якими властивостями характеризується текстовий файл?

17. Яка відмінність між папкою і ярликом папки?

18. Як перемістити папки на інший диск?

19. Як вилучити файл?

20. Які властивості має кошик?

21. Що таке копіювання об’єктів і як його виконують?

22. Яка відмінність між переміщенням і копіюванням об'єктів?

23. Як повернути файл з кошика на попереднє місце?

24. Як скасувати будь-яку виконану дію над об'єктами?

25. Якими способами можна виконувати дії над об'єктами?

26. Як відкрити текстовий документ?

27. Що таке кошик?

28. Як перейменувати файл, папку чи ярлик?

29. Як скопіювати файл за допомогою буфера обміну?

30. Для чого призначений буфер обміну?

31. Яка відмінність між файлом і ярликом файлу?

32. Як дослідити властивості папки?

33. Який приблизно розмір файлу ярлика?

34. Який спосіб копіювання та переміщення універсальний?

35. Як дослідити властивості файлу?

