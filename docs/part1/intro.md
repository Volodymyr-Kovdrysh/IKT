# **ВСТУП**

Ця методична розробка розрахована на студентів географічного факультету,
які починають вивчати курс „Інформатика та комп’ютерна техніка” за
кредитно-модульною системою і повинні навчитися працювати на
персональному комп’ютері, одержати загальні відомості про будову
персонального комп’ютера та його обслуговування, а також більш докладні
дані про розповсюджені користувальницькі програми, які працюють у
середовищі Windows. Тут описані програми, кожна з яких уже
зарекомендувала себе з найкращого боку в своїй області.

Методична розробка містить у собі три частини. У першій з них
розглядається побудова ПК, призначення його основних складових частин, а
також представлення інформації в ЕОМ.

Друга частина присвячена розгляду системи Microsoft Windows XP. Основна
увага в ній сконцентрована на прийомах роботи в цій операційній системі,
її можливостях з настроювання та запуску додатків.

Третя частина роботи присвячена найбільш популярній офісній програмі –
текстовому процесору Microsoft Word. Розглядаються питання створення
простих текстових документів, засоби редагування та форматування тексту
(параметри шрифту й абзаців, оформлення списків), робота з таблицями,
установка параметрів сторінок і друку документу, вставка зображень у
документ.
