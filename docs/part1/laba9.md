# **<u>Лабораторна робота № 9</u>**

## **Тема**

MS Word. Побудова таблиць і діаграм. Колонки.

## **Мета**

Уміти створювати у текстовому документі таблиці, діаграми, колонки.

**Задача 1**

Вибори президентів, ректорів, депутатів, лідерів партій, молодіжних
організацій тощо супроводжуються опитуванням про шанси претендентів.
Створити таблицю 1 з назвою *Опитування,* де навести дані про шанси
трьох претендентів (зі 100 %) станом на вчора і сьогодні, Прізвища
претендентів ввести довільні, наприклад, своїх друзів. Числові дані
будь-які, але сума у рядку не повинна перевищувати 100 %. Така таблиця
повинна містити три рядки з назвами Прізвища, Вчора, Сьогодні і чотири
стовпці, де заголовками останніх трьох є конкретні прізвища. Першу
клітинку розділити діагоналлю. Створити діаграму для цієї таблиці.

**Задача 2**

Деяка фірма сповіщає про рекламний розпродаж шести ви­дів товарів.
Створити таблицю 2 з назвою *Акція,* що міститиме у стовпцях шість назв
товарів у вертикальному написанні чи під кутом 75° і два рядки зі
старими і новими цінами відповідно. Побудувати діаграму для створеної
таблиці.

**Задача З**

Створити таблицю 3 з назвою *Мої друзі,* де є п'ять-шість стовпців і
деяка, заздалегідь невідома, кількість рядків з даними про ваших друзів.
Заголовки стовпців такі: Прізвище, Ім'я, Місто, Адреса, Телефон тощо.
Дані ввести довільні. Оформіть таблицю якнайкраще.

## **Словник**

Вставити таблицю Добавить таблицу Insert Table

Намалювати таблицю Нарисовать таблицу Draw Table

Перетворити текст у таблицю Преобразовать в таблицу Convert Text to Table

Межі і заливка (заповнення, замальовування) Границы и заливка Borders and Shading

Діаграма Диаграмма Chart

Рисунок/Малюнок Рисунок Picture

Розділювач Разделитель Separator

Впорядкувати Сортировка Sort

За зростанням По возрастанию Ascending

## **Хід роботи**

1.  **Запустіть текстовий редактор.** Створіть новий текстовий документ,
    натисніть декілька разів на клавішу вводу і перемістіть курсор на
    початок сторінки.

2.  **Введіть заголовок таблиці: Таблиця 1. Опитування.** Заголовок
    вирівняйте до правого краю і перейдіть на новий рядок.

3.  **Вставте таблицю.** Таблиця → Вставити таблицю → Задайте кількість
    стовпців і рядків → ок.

4.  **Введіть дані у таблицю і відцентруйте їх.** Увівши дані, виокремте
    усю таблицю і натисніть відповідну кнопку на панелі форматування.

5.  **Вставте ще один стовпець з назвою Сума.**

6.  **Обчисліть суму голосів, прогнозованих вчора і сьогодні за всіх
    кандидатів.** Вставте у клітинки стовпця Сума формулу так: Таблиця →
    Формула...→ =SUM (LEFT) → OK.

7.  **Вставте діаграму.** Зробіть відступ від таблиці, клацнувши під
    нею. Виберіть усю таблицю (але без заголовка і стовпця Сума) і
    виконайте такі команди: Вставити → Рисунок → Діаграма. Закрийте
    вікно електронної таблиці, яка з'явиться. Якщо потрібно, змініть
    розміри чи перемістіть діаграму методом перетягування.

8.  **Для розв'язування задачі 2 нарисуйте таблицю потрібного вигляду.**
    Тип лінії — подвійна, товщина — 1 мм, колір — зелений тощо.

9.  **Введіть дані у таблицю і відцентруйте їх.**

10. **Відцентруйте дані по вертикалі.** Виберіть дані і скористайтеся
    командою Вирівнювати... з їх контекстного меню або кнопками панелі
    Таблиці → Межі.

11. **Вставте діаграму для таблиці 2.**

12. **Введіть заголовок третьої таблиці: Таблиця 3. Мої друзі.**
    Перейдіть на новий рядок.

13. **Введіть текст для таблиці 3.** Текст треба вводити, наприклад, так
    (дані вводьте свої): Прізвище, Ім'я, Місто, Адреса, Телефон Гнатик,
    Богдан, Чернівці, Наукова 66/22, 2643455 Фаст, Сашко, Чернівці,
    Джерельна 23/76, 3334455 Снігур, Ігор, Нью-Йорк, Бродвей 345,
    8667744 та ін.

14. **Перетворіть текст у таблицю.** Виокремте введений текст і
    виконайте відповідну команду з меню. Отримаєте діалогове вікно, де
    потрібно ввімкнути опцію ІНШІ і ввести <u>розділювач - кому</u> у
    відповідне поле. Якщо пере­творення в таблицю відбулося неправильно,
    виконайте зворотне перетворення, з’ясуйте причину помилки (може
    неправильно зазначено розділювач), виберіть текст і повторіть
    спробу.

15. **Першу таблицю відформатуйте командами Таблиця →
    Автоформат.**Перегляньте існуючі стандартні формати і виберіть, який
    вам найбільше до вподоби.

16. **У другій таблиці заголовки стовпців затініть, а клітинки з даними
    зробіть жовтими.** Виокремте перший рядок → Формат → Межі і Заливка
    → Перейдіть на закладку Заливка → Виберіть тип узору (тінь) 20% →
    ОК. Виокремте рядки з даними → Формат → Межі і Заливка → Закладка
    Заливка → Виберіть колір жовтий → ОК.

17. **Перейдіть на закладку Межі, змініть тип ліній на подвійні і
    задайте їхню товщину.**

18. **Третю таблицю відформатуйте на свій смак.**

19. **Таблицю 3 скопіюйте двічі.**

<table style="width:100%;">
<colgroup>
<col style="width: 36%" />
<col style="width: 37%" />
<col style="width: 25%" />
</colgroup>
<tbody>
<tr class="odd">
<td rowspan="5"><p><strong>Повідомлення</strong></p>
<p>Касир</p></td>
<td colspan="2"><p><u><em>Телекомпанія „Діалект” ЗКПО</em>
25225711</u></p>
<p>Львівське центральне відділення</p>
<p>АК Промінвестбанку МФО 325633</p>
<p>Рахунок одержувача</p>
<table>
<colgroup>
<col style="width: 100%" />
</colgroup>
<tbody>
<tr class="odd">
<td>260023013453453</td>
</tr>
</tbody>
</table></td>
</tr>
<tr class="even">
<td colspan="2">(прізвище, адреса, телефон)</td>
</tr>
<tr class="odd">
<td>Вид платежу</td>
<td>Сума</td>
</tr>
<tr class="even">
<td><p>підключення</p>
<p>абонплата за ________________</p>
<p>борг з абонплати</p>
<p>за повідомлення</p>
<p>пеня</p></td>
<td></td>
</tr>
<tr class="odd">
<td colspan="2">Платник: Всього:</td>
</tr>
<tr class="even">
<td rowspan="5"><p><strong>Квитанція</strong></p>
<p>Касир</p></td>
<td colspan="2"><p><u><em>Телекомпанія „Діалект” ЗКПО</em>
25225711</u></p>
<p>Львівське центральне відділення</p>
<p>АК Промінвестбанку МФО 325633</p>
<p>Рахунок одержувача</p>
<table>
<colgroup>
<col style="width: 100%" />
</colgroup>
<tbody>
<tr class="odd">
<td>260023013453453</td>
</tr>
</tbody>
</table></td>
</tr>
<tr class="odd">
<td colspan="2">(прізвище, адреса, телефон)</td>
</tr>
<tr class="even">
<td>Вид платежу</td>
<td>Сума</td>
</tr>
<tr class="odd">
<td><p>підключення</p>
<p>абонплата за ________________</p>
<p>борг з абонплати</p>
<p>за повідомлення</p>
<p>пеня</p></td>
<td></td>
</tr>
<tr class="even">
<td colspan="2">Платник: Всього:</td>
</tr>
<tr class="odd">
<td colspan="3"><p>Оплатити у будь-якій ощадній касі м.Львова або у</p>
<p>будь-якому поштовому відділенні м.Львова</p></td>
</tr>
</tbody>
</table>

20. **У першій копії таблиці 3 рядки упорядкуйте так, щоб прізвища були
    за алфавітом.** Виокремте рядки таблиці (всі, окрім першого рядка) і
    на­тисніть на кнопку Впорядкувати. У діалоговому вікні виберіть назву
    стовпця Прізвища і режим За зростанням.

21. **У другій копії таблиці 3 рядки упорядкуйте за віком осіб.**

22. **На наступній сторінці наберіть 20 рядків тексту або вставте
    будь-який текст з раніше створених документів.** Щоб перейти на
    наступну сторінку, слід натиснути акорд Ctrl+Enter, який
    еквівалентний команді вставити розрив СТО­РІНКИ.

23. **Перетворіть набраний текст на дві колонки.**

24. **Виконайте переноси, щоб не було рідких рядків.**

25. **Створіть словник термінів.** Засобами табуляції відтворіть шість
    рядків будь-якого словни­ка словом «Словник».

26. **Збережіть документ у файлі з назвою Таблиці.**

27. **Продемонструйте роботу викладачеві. Вийдіть з про­грами, закривши
    всі вікна.**
