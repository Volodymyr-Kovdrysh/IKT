# **<u>Текстовий процесор Microsoft Word</u>**

## **Запуск редактора Word**

За допомогою меню *Пуск* або, якщо ж на *Робочому столі* є ярлик, можна
скористатися ним для запуску редактора Word.

У вікні Word розташовані такі основні елементи: область документу, рядок
меню, панелі інструментів та область завдань.

## **Панель інструментів Стандартна**

Щоб полегшити роботу користувача, команди, які часто застосовуються,
були винесені на панелі інструментів, які за замовчуванням
розташовуються під рядком меню.

## **Дії з документами**

*<u>Створення документу</u>* – безпосередньо після запуску Word
створюється новий документ із ім’ям *Документ1*. Розділ *Створення*
команди *Файл* дозволяє створити звичайний документ Word, нову веб –
сторінку або електронне повідомлення.

*<u>Відкриття документу</u>* – щоб відкрити вже існуючий документ, треба
виконати команду *Файл / Відкрити* або натиснути комбінацію клавіш
**Ctrl + O**.

*<u>Збереження документу</u>* – система Word здійснює два типи
збереження: звичайне та швидке. Документ Word можна записати з іншим
ім’ям.

## **Робота з текстом**

### **Введення тексту та робота з фрагментами**

*<u>Введення тексту</u>* – у редакторі Word введення тексту можна
виконувати в режимі вставки або заміни, а також шляхом вільного
введення. При введенні нового тексту в режимі *вставки* текст, що
знаходиться в документі, переміщується вправо від точки уведення.

*<u>Керування курсором</u>* – звичайне переміщення курсору в тексті
виконується за допомогою т. з. *клавіш керування курсором* (стрілки, а
також клавіші **Home** й **End**). Поряд із цим зручно перемістити
курсор у потрібне місце документу за допомогою миші.

*<u>Виділення фрагменту тексту</u>* – уся робота з текстом Word
побудована за принципом „виділи та виконай”. Виділення фрагменту можна
виконати як мишею, так і клавіатурою.

*<u>Видалення та копіювання</u>* – здійснюється за допомогою клавіатури
комбінаціями клавіш: **Delete** (видалення символу справа від курсору),
**Ctrl + Delete** (видалення слова справа від курсору), **Backspace**
(видалення символу зліва від курсору), **Ctrl + Backspace** (видалення
слова зліва від курсору ), **Ctrl + Insert** (копіювання виділеного
фрагменту в буфер), **Shift + Insert** (вставка в документ умісту
буферу), **Shift + Delete** (переміщення фрагменту в буфер). Для
видалення фрагменту застосовується команда *Правка / Очистити*.

### **Скасування та повернення операцій**

Система Word надає користувачеві можливість скасування помилково
внесених у документ змін.

Якщо необхідно повернути операції, раніше виконані, а потім скасовані,
то в цьому випадку варто скористатися командою *Правка / Повторити*.

### **Пошук і заміна тексту**

*<u>Вкладка Знайти</u>* – у полі *Знайти* слід увести фрагмент тексту
для пошуку. Список *Напрямок* дозволяє вибрати напрямок, в якому буде
виконуватися пошук.

*<u>Вкладка Замінити</u>* – використовується для заміни одного фрагменту
в тексті на інший. У полі *Замінити на* указується текст, яким будуть
замінятися знайдені фрагменти.

## **Форматування тексту**

### **Основні команди форматування**

Форматування тексту являє собою надання фрагментам документу різних
атрибутів (або властивостей), що визначають зовнішній вигляд тексту в
цих фрагментах.

Для зміни параметрів форматування використовуються меню, клавіатура та
панель інструментів *Форматування*.

### **Форматування символів**

*<u>Параметри шрифту</u>* – для роботи з форматом символів
застосовується команда *Формат / Шрифт* (або контекстне меню).

*<u>Зміна регістру</u>* – для керування регістром символів у вже
введеному тексті використовується команда *Формат / Регістр* (як у
реченнях, усі малі, усі великі, починати з великих, змінити регістр).

*<u>Вставка символів</u>* – якщо потрібно вставити в документ символ,
якого немає на клавіатурі, слід виконати команду *Вставка / Символ*.

### **Форматування абзаців**

Основні параметри форматування абзаців установлюються за допомогою
діалогового вікна *Абзац*, яке викликається командою *Формат / Абзац*.

### **Межі та заливка**

Для керування виглядом обрамлення, заливки та тіні абзацу потрібно
активізувати діалогове вікно *Межі та заливка* за допомогою однойменної
команди меню *Формат*.

## **<u>Робота зі списками</u>**

### **Різновиди списків**

Можна використовувати два основних типи списків: з нумерацією та з
позначками (маркерами).

### **Маркірований список**

Кожен елемент такого списку виділяється спеціальною позначкою,
розташованою зліва від самого елементу.

### **Нумерований список**

Для створення та форматування списків із пронумерованими елементами
використовується вкладка *Нумерований* діалогового вікна *Список*.

### **Багаторівневі списки**

Для створення багаторівневого списку служить вкладка *Багаторівневий*
діалогового вікна *Список* (команди *Формат*).

## **Операції з таблицями**

### **Створення таблиць**

*<u>Вставка таблиці</u>* – з використанням команди *Таблиця / Вставити /
Таблицю*.

*<u>Малювання таблиці</u>* – для цього слід вибрати команду *Таблиця /
Намалювати таблицю*.

### **Операції з колонками та рядками таблиці**

*<u>Виділення елементів таблиці</u>* – клацнути на лівій межі рядка; на
верхній межі стовпця; перемістити вказівник при натиснутій кнопці миші
через клітинку / рядок / стовпець.

*<u>Об’єднання та розділення клітинок</u>* – для об’єднання клітинок
потрібно вибрати необхідну групу клітинок і виконати команду *Таблиця /
Об’єднати клітинки (Роз’єднати)*.

*<u>Додавання рядків і стовпців</u>* – помістити курсор у таблицю або
виділити один із рядків і команда *Таблиця / Вставити*.

*<u>Додавання клітинок</u>* – щоб додати в указане місце таблиці
потрібну кількість клітинок, слід скористатися командою *Таблиця /
Вставити / Клітинки*.

*<u>Видалення клітинок</u>* – видалення попередньо обраних клітинок
виконується за допомогою команди *Таблиця / Видалити / Клітинки*.

*<u>Розбивка й об’єднання таблиць</u>* – помістити курсор у будь – яку
клітинку того рядка таблиці, перед яким потрібно вставити розрив, і
виконати команду *Таблиця / Розділити таблицю*.

*<u>Керування шириною та висотою клітинок</u>* – ширину стовпця або
висоту рядка зручно змінювати безпосередньо в таблиці за допомогою миші.

*<u>Заголовки стовпців таблиці</u>* – для керування автоматичним
повторенням заголовка служить команда *Заголовки* в меню *Таблиця*.

## **Оформлення сторінок і друк**

### **Сторінки та розділи**

Можна вручну вставити розрив сторінки за допомогою комбінації клавіш
**Ctrl + Enter**. Якщо документ повинен складатися зі сторінок, що мають
різні параметри, то такий документ можна розділити на кілька розділів
(*Вставка / Розрив*).

### **Форматування колонок**

Кнопка *Колонки* панелі *Стандартна* дозволяє створювати до семи колонок
на стандартному аркуші формату А4.

### **Масштабування сторінок**

Сторінки в документі можна переглянути з різним ступенем збільшення (від
10% до 500%), також можна встановити режим одночасного відображення
декількох сторінок.

## **Оформлення сторінок і друк**

### **Установка параметрів сторінок**

*<u>Поля сторінки</u>*

Для установки відступів від країв аркушу паперу використовується вкладка
*Поля* діалогового вікна *Параметри сторінки*.

*<u>Розмір сторінки</u>*

Установка розміру сторінки виконується на вкладці *Папір* діалогового
вікна *Параметри сторінки*.

*<u>Інші параметри</u>*

Вкладка *Макет* діалогового вікна *Параметри сторінки* дозволяє
встановити ряд додаткових параметрів сторінки:

- *Почати розділ* – визначає позицію початку розділу;

- *Розрізняти колонтитули* – дозволяє задати режим, при якому
  відрізняються колонтитули парних і непарних сторінок, а також
  колонтитули першої сторінки;

- *Від краю* – дозволяє встановити відстані від верхнього та нижнього
  колонтитулів до краю сторінки;

- *Вертикальне вирівнювання* – дає можливість установити один із
  варіантів вертикального розподілу тексту по сторінці (вирівнювання
  за верхнім краєм, по центру, за нижнім краєм або розподіл за
  висотою).

### **Нумерація сторінок**

Можна вставити в колонтитул поле номеру сторінки за допомогою
відповідної кнопки панелі інструментів *Колонтитули*, попередньо
встановивши режим редагування колонтитулів.

### **Друк документу**

Для того, щоб надрукувати в редакторі Word весь документ, достатньо
натиснути кнопку *Друк* панелі *Стандартна*, попередньо підготувавши
принтер.

## **Робота з графікою**

### **Настройка графічних зображень**

Ці команди розташовані в меню *Вставка / Малюнок*.

*<u>Колірні формати</u>*

Інструмент меню *Зображення* дозволяє встановити графічний формат для
виділеного малюнку.

*<u>Обтікання малюнку текстом</u>*

Команда *Формат / Малюнок* (на вкладці *Розташування* діалогового вікна
*Формат малюнку*) або безпосередньо на панелі інструментів *Настройка
зображення*, де є кнопка *Обтікання текстом*.

### **Форматування малюнку**

Основні команди, пов’язані з форматуванням малюнку, знаходяться у
діалоговому вікні *Формат малюнку*, що викликається за допомогою меню
*Формат / Малюнок* або за допомогою кнопки *Формат малюнку* на панелі
інструментів *Настройка зображення*.

## **Графічний редактор**

У системі Word є графічний редактор, що дозволяє швидко будувати
нескладні малюнки.

### **Панель інструментів Малювання**

Для редагування малюнків застосовується панель інструментів *Малювання*,
яку можна вивести на екран за допомогою кнопки *Малювання* панелі
інструментів *Стандартна* або командою *Вид / Панелі інструментів /
Малювання*.

### **Створення малюнку**

Якщо потрібно створити малюнок засобами Word, найбільш доцільним
рішенням є вставка об’єкту *Малюнок Microsoft Word* з діалогового вікна
*Вставка об’єкту*, що викликається командою *Вставка / Об’єкт*.

### **Автофігури**

Автофігури (геометричні фігури, фігурні стрілки й ін.) можна вставити
безпосередньо із двох панелей інструментів: *Малювання* й *Автофігури*,
або за допомогою команди *Вставка / Малюнок / Автофігури*.

### **Найпростіші операції з автофігурами**

*<u>Створення автофігур</u>*

Спочатку вибирається необхідний інструмент на панелі *Малювання*, потім
мишею окреслюється контур автофігури.

*<u>Переміщення автофігури та зміна її розмірів</u>*

Перед тим, як міняти розміри, автофігуру обов’язково потрібно виділити,
після чого навести вказівник на один з маркерів розміру – на сторонах
або кутах автофігури.

*<u>Поворот і деформація автофігури</u>*

Щоб повернути автофігуру, слід перетягнути маркер повороту в потрібному
напрямку – за годинниковою стрілкою або проти неї.

### **Меню Малювання**

Для виконання різних операцій з об’єктами на панелі *Малювання* є кнопка
**Малювання**.

*<u>Групування об’єктів</u>*

Команди підменю групування використовуються для об’єднання декількох
виділених об’єктів у один (*Групувати*) і для роз’єднання згрупованих
об’єктів (*Розгрупувати, Перегрупувати*).

*<u>Порядок об’єктів</u>*

Для зміни розташування об’єктів одного відносно іншого використовуються
команди підменю *Порядок*:

- *На передній план* – рівень, на якому розташований об’єкт, стає
   верхнім;

- *На задній план* – переміщає рівень з виділеним об’єктом у самий низ;

- *Перемістити вперед* – дозволяє перемістити об’єкт на один рівень на
   гору (міняє місцями відповідні сусідні рівні);

- *Перемістити назад* – виконує переміщення рівня з об’єктом на один
   рівень униз;

- *Помістити перед текстом* – об’єкт буде розташовуватися перед текстом
   у випадку накладення;

- *Помістити за текстом* – при накладенні текст буде знаходитися перед
   об’єктом.

*<u>Сітка</u>*

Ця команда дозволяє відобразити діалогове вікно *Прив’язка до сітки*, в
якому є параметри, що встановлюють залежність положення та переміщення
об’єктів у малюнку від т. зв. сітки.

*<u>Переміщення</u>*

Для переміщення виділеної автофігури (або декількох автофігур) у меню
*Малювання* є пункт *Зсув*.

*<u>Вирівнювання</u>*

Підменю *Вирівняти / розподілити* включає команди, призначені для
вирівнювання виділених об’єктів один відносно одного.

*<u>Повороти й обертання</u>*

Для виконання поворотів і обертання виділеного об’єкту слід скористатися
командами підменю *Повернути / відобразити*:

- *Вільне обертання* – установлює для виділеного об’єкту режим, в якому
   можна виконувати обертання;

- *Повертати вліво на 90<sup>о</sup>* – повертає виділену автофігуру на
   90<sup>о</sup> проти годинникової стрілки;

- *Повертати вправо на 90<sup>о</sup>* – здійснює поворот об’єкту на
   90<sup>о</sup> за годинниковою стрілкою;

- *Відобразити зліва направо* – дзеркально відображає автофігуру зліва
   направо;

- *Відобразити зверху вниз* – виконує дзеркальне відбиття об’єкту зверху
   вниз.

*<u>Обтікання текстом</u>*

Вибір того чи іншого виду обтікання виділеного об’єкту текстом
здійснюється за допомогою однієї з команд підменю *Обтікання текстом*.

*<u>Зміна автофігури</u>*

Для цього треба спочатку виділити змінювану автофігуру, після чого на
панелі *Малювання* розкрити меню *Малювання / Змінити автофігуру*.

### **Лінії та стрілки**

Лінії та стрілки малюються за допомогою відповідних інструментів панелі
*Малювання*.

*<u>Тип лінії</u>*

Вибір інструменту *Тип лінії* розкриває список можливих варіантів для
товщини та типу лінії.

*<u>Тип штриха</u>*

Вибір інструменту *Тип штриха* розкриває список можливих варіантів для
накреслення лінії: *Суцільна лінія, Круглі крапки, Квадратні крапки,
Штрих, Штрих – пунктир, Довгий штрих, Довгий штрих – пунктир, Довгий
штрих – подвійний пунктир*.

*<u>Вид стрілки</u>*

Інструмент *Тип стрілки* дозволяє задати маркер початку та кінця для
обраної стрілки.

*<u>Форматування лінії</u>*

Якщо наведених вище інструментів недостатньо для того, щоб зобразити
стрілку потрібної конфігурації, слід скористатися вікном *Формат авто
фігури*, в якому можна задати для лінії практично будь – які параметри.

## **Настройка Word**

### **Категорії параметрів**

Для настроювання параметрів редактору Word використовується діалогове
вікно *Параметри*, активізація якого відбувається за допомогою команди
*Сервіс / Параметри*.

### **Перегляд документів**

Набір опцій, призначених для настроювання перегляду документів,
представлено на вкладці *Вигляд*.

### **Загальні параметри**

Для настройки загальних параметрів служить вкладка *Загальні*, в якій
згруповані такі опції:

- *Фонова розбивка на сторінки;*

- *Дозволити запуск у режимі читання;*

- *Білий текст на синьому фоні;*

- *Звуковий супровід подій;*

- *Ефекти анімації;*

- *Підтвердити перетворення при відкритті;*

- *Автоматично оновлювати зв’язки при відкритті;*

- *Надсилати документ поштою як вкладення;*

- *Пам’ятати список із N файлів;*

- *Фонове відкриття веб – сторінок;*

- *Автоматично створювати полотно при вставці автофігур;*

- *Одиниці вимірювання;*

- *Відображати піксели для засобів HTML.*

### **Редагування**

Параметри, що використовуються для редагування тексту, розміщені на
вкладці *Правка*.

*<u>Параметри правки</u>*

У цьому розділі є такі опції:

- *замінювати виділений фрагмент;*

- *використовувати перетягнення тексту;*

- *використовувати клавішу INS для вставки;*

- *режим заміни;*

- *переміщення курсору;*

- *виділення абзаців;*

- *CTRL + клацніть гіперпосилання;*

- *автоматично виділяти слова;*

- *попередження про оновлення стилів;*

- *вести облік форматування;*

- *позначати невідповідності формату;*

- *автоматична зміна клавіатури.*

*<u>Параметри вирізання та вставки</u>*

Цей розділ має дві опції:

- *показати кнопки можливостей вставки;*

- *врахувати пробіли.*


