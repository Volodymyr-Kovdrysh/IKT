# **<u>Лабораторна робота № 5</u>**

## **Тема**

MS Windows. Архіватори. Антивіруси. Робота з дисками.

## **Мета**

Уміти архівувати і розархівовувати файли, захищати комп’ютер від
вірусів, здійснювати нагляд за працездатністю комп’ютера і системи.

## **Хід роботи**

1.  **У власній папці створіть папку Звіт5 і наповніть її шістьма
    ярликами.** Використайте для цього вміст папки Звіт4 з попередньої
    роботи чи іншої папки.

2.  **Заархівуйте папку Звіт5 командою Відправити у Стиснену
    Zip-папку.** Скористайтесь командою з контекстного меню папки.

3.  **Заархівуйте папку Звіт5 командою Додати в «Звіт5.rаr».**
    Скористайтесь командою з контекстного меню папки.

4.  **Заархівуйте папку Звіт5 командою Додати в архів...** Зверніть
    увагу на відмінності цих трьох способів архівування, зокрема, на те,
    що у третьому способі можна зазначити інший шлях і назву архіву, а
    також вибрати параметри архівування.

5.  **Заархівуйте папку Звіт5 командою Додати в архів..., змі­нивши
    формат стиску з rаr на zip і задавши метод стиску Максимальний.**

6.  **Заархівуйте Звіт5 командою Додати в архів... як sfx-архів.**

7.  **Розархівуйте sfx-архів Звіт5.ехе.**

8.  **Розархівуйте архів Звіт5.гаг чи Звіт5.zip.**

9.  **Розархівуйте архів Звіт5.гаг чи Звіт5.zip у папку А1.** Якщо
    треба, створіть папки А1 і А2 у власній папці.

10. **Розархівуйте з вилученням з архіву Звіт5.гаг чи Звіт5.zip у папку
    А2 лише одного файлу.**

11. **Дослідіть ефективність (ступінь) стиску в архіві Звіт5.гаг чи
    Звіт5.zip.**

12. **Запустіть програму ScanDisk чи Chkdsk у Windows XP.** Виконайте
    сканування диска d: програмою класу ScanDisk, задав­ши в діалогових
    вікнах назву диска і <u>перший</u> режим Звичайний.

13. **Запустіть програму Defrag і виконайте дефрагментацію навчального
    диска.** *Який ступінь фрагментації диска у відсотках був до початку
    роботи програми?* Якщо процес триватиме довго, зупиніть його.

14. **Запустіть програму Очищення диска.**

15. **Запустіть програму Відновлення системи.** Ознайомтесь з її
    функціонуванням.

16. **Створіть одну точку відновлення системи.**

17. **Запустіть програму Призначення завдання.** Призначте такі
    завдання: 1) програму defrag.exe для диска D: запускати вечером один
    раз на місяць; 2) антивірусне сканування диска С: запускати щодня о
    19 годині.

18. **Запустіть антивірусну програму з головного меню і проскануйте диск
    D:.** Якщо будуть виявлені підозрілі файли, увімкніть режим Лікувати
    і повторіть cканування. *Скільки файлів було проскановано і скільки
    вилікувано?*

19. **Ознайомтеся з довідковою службою та можливостями антивірусної
    програми, а також виконайте налаштування режимів функціонування
    програми.** Виконайте команду Налаштування з меню програми чи
    контекстного меню піктограми на панелі задач.

20. **Закрийте програму і закінчіть роботу.**

## **Контрольні запитання**

1. Що таке архів?

2. Які є програми - архіватори?

3. Як заархівувати файл чи папку?

4. Як розархівувати файл чи папку?

5. Що таке багатотомний архів?

6. Що таке sfx-архів?

7. Які є засоби обслуговування дисків?

8. Для чого диск форматують?

9. Як очистити диск від непотрібних файлів?

10. Для чого диск сканують?

11. Що таке дефрагментація диска?

12. Що таке обслуговування за розкладом?

13. Що таке служба відновлення системи?

14. Які переваги системи NTFS над FAT-32?

15. Що таке вірус?

16. Якої шкоди можуть завдати віруси?

17. Які головні ознаки вірусного зараження?

18. Які є засоби антивірусної профілактики і лікування?

19. Чому потрібно регулярно оновлювати антивірусні бази?

20. Що таке MS Windows XP SP2?


