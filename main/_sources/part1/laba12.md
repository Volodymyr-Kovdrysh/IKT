# **<u>Лабораторна робота № 12</u>**

## **Тема**

MS Word. Дії з об'єктами. WordArt.

## **Мета**

Уміти вставляти в документ різні об'єкти: кадри, картинки,
гіперпосилання, художньо оформлені слова (WordArt) тощо.

## **Задача. Рекламна сторінка фірми.**

Створити рекламну сторінку деякої фірми чи інформаційну сторінку про
себе. Сторінка має містити два об'єкти WordArt, дві опрацьовані картинки
(з галереї і фотографію), довільний текст про фірму чи будь-який
імпортований (вставлений) текст, таблицю в кадрі, що обгортається
текстом, ланцюг з трьох ефектних кадрів з текстом, а також
гіперпосилання на інший текстовий документ, примітку, виноску, фрагмент
зображення з екрана, дату створення документа.

## **Словник**

Вставити Вставка Insert

Кадр (Напис) Надпись TextBox

Обгортання Обтекание Wrap Text

Затінювання Затенение Shading

Гіперпосилання Гиперссылка Hyperlink

Рисунок Рисунок Picture

Об'єкт Объект Object

Зображення Изображение Image

Застосувати Применить Apply

Примітка Примечание Comment

Виноска Сноска Footnote

Картинки Картинки Clip Art

## **Хід роботи**

1.  **Запустіть текстовий редактор.** Створіть новий документ, декілька
    разів натисніть на клавішу вводу і перемістіть курсор на початок
    документа.

2.  **Створіть графічний спецефект над своїм прізвищем.** Вставити →
    Рисунок... → Об'єкт WordArt... → Виберіть найкращий зразок написання
    з колекції → ОК → У текстове вікно 3 назвою „ Введіть сюди свій
    текст ” або „Зміна тексту WordArt” введіть своє прізвище → Виберіть
    кирилізований шрифт, якщо треба, і розмір символів 28 → Натисніть на
    кнопку ОК і закрийте діалогове вікно.

3.  **Змініть розміри і форму (фігуру) створеного об'єкта.** Клацніть
    над об'єктом, перетягніть маркери розмірів. Пере­містіть об'єкт у
    лівий верхній кут сторінки. Клацніть над ним і за допомогою кнопки
    фігура панелі інструментів WordArt виберіть стиль ПО колу.

4.  **Викличте редактор спецефектів Microsoft WordArt і створіть
    <u>вручну</u> спецефект над назвою фірми і словом Company.**
    Вставити → Об'єкт → Виберіть з отриманого списку програму Microsoft
    WordArt → У вікно Введіть СЮДИ СВІЙ ТЕКСТ введіть назву фірми або
    слово Company → Натисніть на кнопку ПОНО­ВИТИ зображення. Закрийте
    діалогове вікно. Якщо програми у списку немає, то робіть все так, як
    у п. 2.

5.  **Дослідіть меню програми WordArt та кнопки на панелі інструментів
    WordArt і понатискайте на них. Оформіть текст якнайкраще.**
    Використайте три останні кнопки на панелі (зауважимо, що починаючи
    від Word ХР робота з WordArt і кнопками її панелі дещо змінилася).
    Добираючи кольори та узори у вікні Затіню­вання, натискайте на кнопку
    Застосувати, щоб переконатися у правильності прийнятих рішень —
    текст у документі зміню­ватиметься. Задавши потрібне оформлення,
    натисніть на кноп­ку ОК, закрийте діалогове вікно вводу тексту і
    клацніть у доку­менті.

6.  **Доберіть якнайкращі розміри і розташування об'єктів.** Щоб змінити
    розташування об'єкта, створеного вручну, варто створити кадр
    (напис), вибрати об'єкт, скопіювати його в буфер обміну і вставити у
    кадр. Рамку кадра зробіть білою.

7.  **Вставте в документ картинку з галереї.** Вставити → Рисунок →
    Картинки (Clip Art) → Виберіть деяку картинку → ОК. Змініть
    (зменшіть) розміри картинки і роз­ташуйте її поряд з назвою фірми.

8.  **Вставте у створюваний документ картинку, яка є у деякому
    графічному файлі (власну фотографію).** Вставити → Малюнок... → 3
    файлу → Відкрийте папку Popular і виберіть із запропонованого списку
    назв файлів деяку назву або знайдіть будь-який графічний файл у
    файловій системі (бажано мати на дискеті файл із зісканованою своєю
    фотографією тощо) → ОК. У MS Word 2003 скористайтеся областю задач.

9.  **Виберіть картинку, змініть її розміри, розташуйте поряд з
    попередньою. За допомогою панелі Налаштування зображення змініть її
    контрастність і яскравість, обріжте, стисніть для Інтернету й
    екрана.**

10. **Підготуйтеся для введення тексту.** Розмістіть текстовий курсор
    під об'єктами.

11. **Вставте під картинками текст з деякого документа, наприклад, з
    Текст1 -ТекстЗ чи іншого файлу, що створю­вався раніше.** Вставити →
    Файл → Введіть назву файлу чи відшукайте де­який текстовий документ у
    файловій системі → ОК.

12. **Створіть кадр з білою рамкою.** Вставити → Кадр. Клацніть у
    документі й збільшіть розміри кадра, щоб помістити в ньому таблицю.

13. **Створіть у кадрі невелику таблицю 3x3 і введіть довільні дані, що
    ілюструють успішну діяльність фірми тощо.**

14. **Розташуйте створений кадр у попередньому тексті і задайте режим
    обгортання (положення) кадра текстом ліворуч.** Виберіть кадр і
    перетягніть його в текст → Формат → Кадр → Закладка Обгортання →
    Виберіть з меню потрібний спосіб обгортання → ОК.

15. **Вставте три кадри й утворіть з них ланцюг.** Вставте поряд три
    кадри (написи). Відкрийте, якщо немає, панель інструментів Вигляд →
    Панелі... → Кадр (Напис). Виберіть перший кадр, і клацніть на панелі
    на кнопці із зображенням ланцюга і клацніть у другому кадрі.
    Виберіть другий кадр, клац­ніть на кнопці ланцюга, а потім у третьому
    кадрі.

16. **Створіть у кадрах ефект переливання тексту.** Скопіюйте частину
    тексту, що є на сторінці, в буфер обміну і вставте його в перший
    кадр. Переконайтеся, що текст розлився по трьох кадрах.

17. **Відформатуйте кадри якнайкраще.** Виберіть кадр і познайомтеся з
    його контекстним меню. Вико­найте команду Формат кадра. На закладці
    Кольори і лінії виберіть базовий колір — блакитний чи інший — і
    розгорніть список колір. Виберіть внизу Способи заливання... У
    першому кадрі створіть двоколірне градієнтне-діагональне заливання,
    а в другому підберіть текстуру граніт, а в третьому — візерунок
    Великі Сфери чи інший.

18. **Введіть такий текст: «Додаткову інформацію про діяль­ність фірми
    або про мене можете прочитати тут».**

19. **Після слова «тут» вставте гіперпосилання на текстовий документ з
    деякого вашого файлу, що створювався раніше, наприклад, на ваше
    резюме.** Вставити → Гіперпосилання → Пошук → Знайдіть і виберіть
    деякий файл → ОК.

20. **Перевірте, чи спрацьовує гіперпосилання.** Клацніть на
    гіперпосиланні. Відкриється раніше створений до­кумент. Закрийте
    його.

21. **Після гіперпосилання вставте примітку з таким текстом: «Це
    гіперпосилання з'єднає вас з моїм резюме».** Вставити → Примітка.
    Введіть текст примітки і закрийте її вікно. Перевірте, як працює
    примітка. Для цього наведіть вказівник миші на позицію вставки
    примітки, яка буде підсвічена жовтим кольором.

22. **У тексті вставте виноску звичайну з номером 1. Текст виноски —
    ваше прізвище. Розташування *—* внизу сторінки.** Вставити →
    (Посилання) Виноска → ОК. Введіть текст винос­ки. Переконайтеся, що
    виносці відповідає номер 1 у точці вставки виноски в документі.

23. **Вставте внизу сторінки фрагмент зображення з екрана комп'ютера,
    наприклад, панель інструментів для налаш­тування зображення.**
    Розгорніть потрібну панель інструментів, занесіть копію екрана в
    буфер, відкрийте Paint, вставте зображення з буфера, виріжте панель,
    скопіюйте вирізане в буфер, поверніть у документ Word, вставте вміст
    буфера. Якщо потрібно, обріжте картинку.

24. **Розташуйте усю рекламу на одній сторінці.** Якщо вона не
    поміщається, то зменшіть розміри об'єктів, розмір шрифту тощо.

25. **Сторінку помістіть у художню рамку — червоні яблука.** Формат →
    Межі і заповнення (заливка) → Закладка Сторінка → рисунок... (art) →
    Виберіть рисунок з яблуками зі списку → Задайте ширину рамки 20
    пунктів → ОК. Можна вибрати іншу рамку-рисунок: морозиво, торт тощо.

26. **Вставте дату і час створення документа.**

27. **Збережіть створений документ у файлі з назвою Реклама.**

28. **Закінчіть роботу. Продемонструйте свою рекламу.**

