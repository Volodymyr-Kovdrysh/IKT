# **<u>Основи роботи з комп’ютером</u>**

Як правило, ПК складаються з 3 – х частин:

- системного блоку;

- клавіатури, що дозволяє вводити інформацію;

- монітора (або дисплея), призначеного для відображення текстової та графічної інформації.

ПК також випускаються у портативних варіантах, а саме у „кишеньковому”
або „блокнотному” (ноутбук) виконанні.

## **Логічна побудова ПК**

*<u>Мікропроцесор</u>* – провідний елемент у ПК, його „мозок”,
електронний пристрій у невеликому корпусі, що виконує всі обчислення й
обробку інформації.

*<u>Оперативна пам’ять</u>* (ОП) – саме з пам’яті процесор і
співпроцесор беруть програми та вихідні дані для обробки, після чого
записують у неї отримані результати.

*<u>Електронні плати</u>* – модулі, з яких складаються електронні схеми
ПК (з метою спрощення підключення пристроїв).

*<u>Контролери та шина</u>* – електронні схеми, що керують зовнішніми
пристроями у ПК; системна магістраль передачі даних, через яку
здійснюється взаємодія всіх контролерів з мікропроцесором та ОП.

*<u>Контролери портів уведення – виведення</u>* (у/в) – *паралельних*
(LPT), *послідовних* (СОМ) і *універсальних* (USB).

*<u>Накопичувачі на дискетах</u>* – гнучкі диски (дискети) дозволяють
переносити документи та програми з одного ПК на інший, зберігати
інформацію, яка не постійно використовується на ПК, а також робити
архівні копії інформації, що містяться на жорсткому диску.

*<u>Накопичувачі на жорсткому диску</u>* (вінчестери) – призначені для
постійного збереження інформації – програм операційної системи (ОС),
часто використовуваних пакетів програм, редакторів документів тощо.

*<u>Монітори</u>* – можуть працювати в одному з двох режимів –
текстовому або графічному.

*<u>Клавіатура</u>* – призначена для введення у ПК інформації
користувачем.

*<u>Принтери</u>* – в основному, матричні, струминні та лазерні.

*<u>Миша</u>* – маніпулятор для введення інформації у ПК.

## **Додаткові пристрої**

*<u>Пристрої для читання та запису компакт – дисків</u>* – зручні для
запису програм і даних великого обсягу, наприклад каталогів,
енциклопедій, а також навчальних, демонстраційних та ігрових програм.

*<u>Аудіоплата</u>* – дає можливість виконувати музику за допомогою ПК.

*<u>Модем</u>* – використовується для обміну інформацією з іншими ПК
через телефонну мережу.

*<u>Графобудівник (плотер)</u>* – призначений для виводу креслень на
папір.

*<u>Сканер</u>* – використовується для зчитування у ПК текстової та
графічної інформації.

*<u>Мережний адаптер</u>* – дозволяє підключати ПК до локальної мережі.

## **Програми для ПК**

Програми, що працюють на ПК, можна розділити на 3 категорії:

- *прикладні програми* (ПП), що безпосередньо забезпечують виконання
  необхідних користувачам робіт – редагування текстів, малювання
  картинок, обробку інформаційних масивів тощо;

- *системні програми*, що виконують різні допоміжні функції, наприклад
  створення копій використовуваної інформації, видачу довідкової
  інформації про ПК, перевірку працездатності пристроїв ПК тощо;

- *інструментальні системи* (системи програмування), що забезпечують
  створення нових програм для ПК.

## **ОС та системні утиліти**

При включенні ПК у першу чергу завантажується *ОС*, що керує
функціонуванням усієї обчислювальної системи.

*Системними утилітами* називаються службові програми, які
використовуються для підтримки працездатності комп’ютерної системи.

## **Текстові процесори**

Системи підготовки текстів і текстові редактори – це ПП, призначені для
підготовки текстових документів.

Текстові редактори підтримують чотири основні стадії підготовки
документу:

- уведення тексту з клавіатури;

- редагування тексту;

- запис тексту в довгострокову пам’ять;

- друк тексту.

## **Електронні таблиці**

Це особливий вид ПП, що забезпечують організацію даних у вигляді таблиць
та їхню обробку.

Для ефективної обробки великих обсягів інформації електронні таблиці
оснащені спеціальною системою керування даними, що забезпечує пошук,
сортування та глобальне редагування записів.
