# **<u>Лабораторна робота № 13</u>**

## **Тема**

MS Word. Створення звіту з розділу «Редактор текстів».

## **Мета**

Вміти створювати й опрацьовувати великі документи. Оз­найомитися з
поняттям головного документа.

## **Хід роботи**

1.  **Відкрийте файл з титульною сторінкою і змініть тему: «Звіт з
    розділу «Редактор текстів»».**

2.  **Створіть звіт з декількох параграфів.** Вставте після титульної
    сторінки як окремі параграфи доку­менти з файлів з: 1) одним
    листом, 2) резюме, 3) форматованим вручну текстом, 4) двома
    таблицями, 5) діаграмою, 6) рисун­ком, 7) блок-схемою, 8)
    організаційною діаграмою, 9) квитан­цією, 10) програмою заходів, 11)
    рекламною сторінкою фірми.

3.  **Поіменуйте параграфи звіту.** Вимкніть режим автостворення списку
    (автоформат під час введення). Перед кожним елементом введіть номер
    і відповідну назву, починаючи з листа, наприклад, 1. Мій лист.

4.  **Надайте абзацам назв параграфів стиль Заголовок 1.**

5.  **Задайте вигляд документа Звичайний або Розмітка.**

6.  **Вставте розриви сторінок після кожного елемента.** Застосуйте
    клавіші Ctrl + Enter або команди з меню.

7.  **Пронумеруйте сторінки (крім першої).**

8.  **Створіть зміст звіту на другій сторінці.** Наберіть на початку
    другої сторінки слово «Зміст» звичайним стилем і вставте після нього
    зміст командами Вставити → Посилання → Зміст і покажчики → Зміст →
    ОК.

9.  **Після змісту виконайте розрив сторінки.**

10. **Виконайте команду Поновити зміст → цілком.** Натисніть на
    однойменну кнопку на панелі Структура.

11. **Створіть дворівневий зміст.** Для цього пронумеруйте і поіменуйте
    чотири листи розсилки і надайте цим елементам стиль Заголовок 2.

12. **Виконайте команду Поновити зміст → цілком.**

13. **Розгляньте структуру звіту.** Виберіть вигляд Структура документа.

14. **Понизьте рівень елементів звіту «Блок-схема» і «Рисунок».**
    Скористайтесь кнопками-стрілками для зміни рівня.

15. **Виконайте команду Поновити зміст → цілком.**

16. **Виберіть вигляд Звичайний чи Розмітка.** Переконайтеся, що зміст
    став дворівневим.

17. **Відформатуйте зміст. Розміри літер змісту збільшіть.**

18. **Створіть колонтитули на кожній сторінці, крім першої.** ВИГЛЯД →
    КОЛОНТИТУЛИ. Дослідіть панель інструментів колонтитули. У верхній
    колонтитул введіть тему роботи, а в нижній — своє прізвище. Знайдіть
    можливість не створювати колонти­тули на першій сторінці.

19. **Збережіть звіт у файлі Звіт.**

20. **Переконайтеся, що тексти, заголовки і колонтитули розміщені
    вдало.**

21. **Створіть вкладений документ на базі другого параграфа**. У режимі
    структури виберіть другий параграф і натисніть на кнопку № 5.
    Перейдіть у головний документ.

22. **Відкрийте вкладений документ і змініть його**. Допишіть на його
    початку це речення. Переконайтеся, що зміни сталися в головному
    документі.

23. **Створіть ще два вкладені документи.**

24. **Продемонструйте і надрукуйте звіт на вимогу викладача.**

25. **Закінчіть роботу. Закрийте усі вікна.**
