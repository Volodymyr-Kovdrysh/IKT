# **Основи роботи в мережі Інтернет**

## **Інтернет і його можливості**

Всесвітня комп’ютерна мережа Інтернет з’явилася більше ніж тридцять
років тому, дозволивши встановити постійний зв’язок між комп’ютерами з
метою швидкого обміну інформацією.

Ліва частина адреси комп’ютера показує, до якої ділянки мережі належить
комп’ютер, а права містить точну адресу комп’ютера, який повинен
одержати інформацію.

Невід’ємна частина Інтернету, WWW (World Wide Web, у перекладі з
англійської „всесвітня павутина”), дозволила по новому користуватися
давно відомими в усьому світі текстовими виносками.

Щоб зробити доступ до ресурсів FTP – серверів зручнішими для
користувачів, на багатьох серверах організовано веб – інтерфейс до
каталогів FTP – серверів, тобто загальну інформацію про файловий архів
та опис файлів, що знаходяться в ньому, користувач одержує, працюючи із
системою WWW, а вибравши на сторінці файл, що цікавить, копіює його
через протокол FTP.

Час доставки електронної пошти складається із двох часових проміжків:
часу, необхідного для доставки повідомлення на поштовий сервер мережі,
та часу від надходження кореспонденції до прочитання її одержувачем.

Телеконференції можна зрівняти з гігантськими дошками оголошень, на які
користувачі поміщають свої повідомлення, доступні для читання іншим
користувачам, або відповіді та коментарі на раніше відправлені
повідомлення.

## **Підключення до мережі Інтернет**

Підключення до мережі здійснюється спеціалізованими фірмами, названими
*провайдерами*.

*Модемом* називається пристрій, що дозволяє обмінюватися даними між
комп’ютерами, використовуючи різні канали зв’язку, наприклад телефонну
лінію.

*<u>Установка модему</u>* – якщо модем не було виявлено комп’ютером, для
його установки необхідно скористатися пунктом *Телефон і модем* у панелі
керування.

З метою створення та визначення параметрів підключення краще
скористатися майстром нових підключень, який можна викликати з меню
*Пуск* командою *Пуск / Усі Програми / Стандартні / Зв’язок / Майстер
нових підключень*.

У результаті активізації нового підключення буде відображено діалогове
вікно вибраного підключення, де потрібно натиснути кнопку *Виклик*, щоб
виконалося з’єднання з Інтернетом.

Для створення нового облікового запису електронної пошти необхідно
запустити програму Outlook Express.

## **Веб – навігатор Internet Explorer**

Веб – сторінка є звичайним текстовим файлом, в якому знаходиться не
тільки текст, який переглядає користувач, а й спеціальні коди мови HTML,
які називаються *тегами ( tags )*.

Основною панеллю інструментів є панель *Звичайні кнопки* – за її
допомогою виконується переважна більшість дій при навігації в Інтернеті:

- *Назад* – завантажити попередню веб – сторінку;

- *Вперед* – завантажити сторінку, з якої виконувалося повернення;

- *Зупинити* – зупинити завантаження сторінки;

- *Оновити* – оновити вміст вікна Internet Explorer;

- *Додому* – перейти на основну сторінку;

- *Пошук* – відкрити встановлену сторінку пошуку;

- *Обране* – відобразити список обраних ресурсів на панелі *Обране*;

- *Медіа* – відобразити список радіостанцій;

- *Журнал* – відобразити список переглянутих вузлів на панелі *Журнал*.

Для переходу на веб – сторінку, з якою зв’язане посилання, достатньо
просто клацнути мишею на місці гіпертексту.

Для того щоб додати посилання на поточну сторінку, слід вибрати команду
*Обране / Додати до обраного*.

У засобі *Журнал* запам’ятовуються веб – вузли, які відвідувалися
користувачем.

## **Електронна пошта й Outlook Express**

При інсталяції Windows XP одночасно з Internet Explorer установлюється й
Outlook Express, що дозволяє виконувати одержання, відправлення та
створення листів, а також зберігати необхідні адреси в Адресній книзі.

Для отримання листів з поштового сервера потрібно вибрати на панелі
інструментів кнопку *Доставити пошту*.

Для того щоб прочитати листи, що надійшли, варто зайти в папку *Вхідні*.

Для створення листа потрібно клацнути на кнопці *Створити повідомлення*
або вибрати пункт *Створити* з меню *Повідомлення*.

Для відправлення повідомлення потрібно вибрати пункт *Відправити* з меню
*Файл* або клацнути на кнопці *Відправити* на панелі інструментів.

Наявність Адресної книги в Outlook Express дозволяє зберігати імена,
адреси й іншу інформацію, що істотно полегшує процес відправлення пошти.

## **Пошукові сервери**

На серверах спеціальних пошукових служб є спеціальні програми (їх
називають „роботами” або „павуками”), які збирають інформацію у WWW і
повертають на свій сервер усі виявлені сторінки.

[http://www.altavista.com](http://www.altavista.com/)

Одна з найцінніших функцій сторінки складного пошуку *Advanced*
називається „критерій ранжирування результатів”.

[http://www.yahoo.com](http://www.yahoo.com/)

При виконанні пошуку за допомогою Yahoo! спочатку на екран буде виведено
список категорій, до яких відноситься запит користувача, а потім перелік
вузлів Yahoo! І категорії, яким ці вузли відповідають.

[http://www.google.com.ua](http://www.google.com.ua/)

Для простого пошуку слід набрати потрібне слово (або словосполучення) і
натиснути кнопку *Пошук у Google*.

[http://www.meta.ua](http://www.meta.ua/)

Українська пошукова система МЕТА призначена для пошуку на українських
серверах, а також серверах з українською тематикою в усьому світі.

## **Безкоштовна електронна пошта**

Звичайно сайтами, на яких надається можливість створення безкоштовної
поштової скриньки, є пошукові сервери й інформаційні портали.

[http://www.yahoo.com](http://www.yahoo.com/)

Тут поштові адреси (обсяг поштової скриньки становить 250 Мб) мають
такий вигляд: *<u>ім’я</u>\_<користувача@yahoo.com>*

[http://freemail.ukr.net](http://freemail.ukr.net/)

Відкривши свою поштову скриньку, користувач побачить форму стандартного
вигляду – у лівій частині відображається список найбільш важливих
команд: перевірка пошти, створення нового повідомлення, відкриття папки
*Вхідні*, робота з адресною книгою, настройка параметрів скриньки, вихід
із системи.

Посилання на інші популярні безкоштовні поштові сервери.

[http://www.hotmail.com](http://www.hotmail.com/)

[http://www.mail.com](http://www.mail.com/)

[http://www.bigmir.net](http://www.bigmir.net/)

[http://www.online.com.ua](http://www.online.com.ua/)

## **Корисні програми**

### **Файлові менеджери**

#### **Програма Total Commander**

Панелі Total Commander призначені для відображення файлів і каталогів на
диску, а також для виконання різних операцій над ними ( копіювання,
переміщення, видалення ).

*<u>Навігація по каталогах</u>*

Щоб відкрити в кореневому каталозі диска каталог першого рівня,
необхідно за допомогою клавіш керування курсором установити курсор на
каталог і натиснути клавішу **Enter**.

*<u>Створення каталогів</u>*

Для створення каталогу використовується клавіша **F7**.

*<u>Копіювання файлів і каталогів</u>*

Для копіювання файлу або каталогу на інший носій інформації або в інший
каталог необхідно виділити цей файл на на одній з панелей, а на іншій
панелі відкрити каталог, куди буде здійснюватися копіювання, та
натиснути **F5**.

*<u>Переміщення файлів і каталогів</u>*

При переміщенні файлів або каталогів, як і при копіюванні, необхідно
виділити файл / каталог і натиснути клавішу **F6**.

*<u>Видалення файлів і каталогів</u>*

Для видалення файлів або каталогів використовується клавіша **F8**.

*<u>Панель інструментів</u>*

На панелі інструментів Total Commander представлені основні операції, що
найбільш часто використовуються в програмі.

*<u>Упаковування файлів</u>*

Для упаковування файлу його треба виділити, а потім натиснути кнопку
*Pack*, або скористатися комбінацією клавіш **Alt + F5**.

*<u>Настройка мови програми</u>*

Для настройки мови програми необхідно в меню *Configuration* вибрати
команду *Options*, у результаті чого буде відкрите вікно
*Configuration*.

#### **Робота з програмою Far**

Програма Far є одним із найбільш популярних файлових менеджерів у світі
й успадковує все краще від легендарного Norton Commander (NC).

*<u>Можливості Far</u>*

Файловий менеджер Far дозволяє:

- наочно зображувати вміст каталогів на дисках;

- створювати, перейменовувати та видаляти каталоги з їх вмістом;

- копіювати, перейменовувати, пересилати та видаляти файли;

- переглядати текстові файли, документи, створені за допомогою різних
  текстових редакторів;

- редагувати тексти власним редактором і підключати інші редактори;

- підключати додаткові модулі, призначені для розширення можливостей
  програми.

*<u>Переключення мов</u>* – за допомогою команди *Options / Languages*.

*<u>Запуск програм</u>*

Для запуску будь – якої програми треба виконати такі дії:

1.  Вибрати програму за допомогою клавіш керування курсором.

2.  Натиснути клавішу **Enter**.

*<u>Панелі та функціональні клавіші</u>*

Для керування панелями Far використовуються такі комбінації клавіш:

**Ctrl + O** – забрати панелі з екрану або вивести на екран;

**Ctrl + F1** – забрати / вивести ліву панель;

**Ctrl + F2** – забрати / вивести праву панель;

**Alt + F1 (Alt + F2)** – вибрати для лівої (правої) панелі вміст
зазначеного диска.

*<u>Виділення групи файлів</u>* – вибір окремого файлу, тобто поміщення
даного файлу в групу, здійснюється натисканням клавіші **Insert**.

*<u>Перегляд і редагування файлів</u>* – при натисканні клавіші **F3**
(**F4**) Far дозволяє переглянути ( редагувати ) виділений курсором
файл.

*<u>Копіювання файлів і каталогів</u>* – треба підвести курсор до даного
файлу або каталогу та натиснути **F5**.

*<u>Перейменування та переміщення файлів</u>* – вибрати потрібний файл
або виділити групу файлів за допомогою клавіш **Insert** або **\[ + \]**
і натиснути клавішу **F6**.

*<u>Видалення файлів</u>* – встановити курсор на ім’я файлу або
каталогу, натиснути клавішу **F8**, а потім **Enter**.

*<u>Пошук файлів</u>* – для швидкого пошуку файлу у всіх каталогах на
диску слід натиснути **Alt + F7** і набрати ім’я файлу в першому рядку
вікна *Find file*.

*<u>Робота з каталогами</u>* – для створення каталогу на диску слід
натиснути клавішу **F7**.

*<u>Настройка інтерфейсу Far</u>* – вибрати з меню *Options* команду
*Interface settings*, після чого буде відображене однойменне меню.

### **Архіватори**

Операція архівації передбачає стискання вмісту файлу за певним
алгоритмом.

#### **WinZip**

Архіви, які створює архіватор WinZip, мають розширення **.zip**.

*<u>Створення нового архіву</u>*

Для створення нового архіву необхідно спочатку реалізувати одну з таких
дій:

- виконати команду *File / New Archive*;

- натиснути сполучення клавіш **Ctrl + N**;

- вибрати кнопку *New* на панелі інструментів.

*<u>Відкриття існуючого архіву</u>* – виконати одну з наведених нижче
дій:

- виконати команду *File / Open Archive*;

- натиснути сполучення клавіш **Ctrl + O**;

- вибрати кнопку *Open* на панелі інструментів.

*<u>Додавання файлів у архів</u>* – натиснути кнопку *Add* на панелі
інструментів, або виконати команду меню *Actions / Add*, або натиснути
сполучення клавіш **Shift + A**.

*<u>Витягання файлів з архіву</u>*

1.  Виділити файли, які треба витягти.

2.  Виконати команду *Actions / Extract*, або натиснути кнопку *Extract*
    на панелі інструментів, або натиснути сполучення клавіш **Shift +
    E**.

3.  У діалоговому вікні *Extract* вказати в рядку *Extract to* шлях до
    каталогу, в який потрібно витягти файли, або вибрати необхідний
    каталог зі списку.

4.  У групі *Files* вказати один з параметрів для витягнення:

- *Selected files* – витягаються тільки виділені файли;

- *All files* – витягаються усі файли, що є в архіві;

- *Files* – витягаються вказані файли або файли, що відповідають
  вибраному шаблону.

5.  Натиснути кнопку *Extract* після визначення всіх необхідних
    параметрів.

  *<u>Видалення файлів з архіву</u>*

1.  Виділити файли, які потрібно видалити.

2.  Виконати команду *Actions / Delete*, або натиснути сполучення клавіш
    **Shift + D** чи клавішу **Delete**.

3.  У діалоговому вікні *Delete* натиснути кнопку *Delete*.

*<u>Перегляд вибраного файлу в архіві</u>* – необхідно скористатися
кнопкою *View* на панелі інструментів, або виконати команду *Actions /
View*, або натиснути сполучення клавіш **Shift + V**.

#### **WinRAR**

Архіви, з якими за замовчуванням працює WinRAR, мають розширення
**.rar**.

*<u>Додавання файлів у архів (створення архіву)</u>* – щоб додати
виділені файли в уже наявний на диску архів (або створити новий архів,
що містить вибрані файли), слід скористатися кнопкою *Add* панелі
інструментів або командою *Commands / Add files to archive*.

*<u>Витягання файлів з архіву</u>* – кнопка *Extract to* панелі
інструментів.

*<u>Видалення файлів з архіву</u>*

1.  Відкрити необхідний архів.

2.  Відмітити в ньому один або декілька файлів для видалення.

3.  Натиснути кнопку *Delete* панелі інструментів.

    *<u>Створення архіву, що само розпаковується</u>*

1.  Відкрити архів.

2.  Скористатися кнопкою *SFX (SelF – eXtracting)* панелі інструментів.

3.  У вікні настройки архіву на вкладці *SFX* вибрати пункт *Add a new
    SFX module*.

4.  Натиснути в цьому вікні кнопку *ОК*.

## **Перегляд графічних зображень**

### **Програма ACDSee**

ACDSee – програма, призначена для перегляду зображень різних форматів.

*<u>Панель інструментів ACDSee</u>* – на неї винесені кнопки, що
дозволяють працювати з файловою системою, а також викликати основні
функції програми.

*<u>Область Folder</u>* – робота в цій області багато в чому подібна до
роботи в Провіднику.

*<u>Область Categories</u>* – відображає набір категорій, до яких
користувач може віднести існуючі на жорсткому диску комп’ютера графічні
файли.

*<u>Область Calendar</u>* – призначена для того, щоб користувач міг
орієнтуватися в колекціях графічних зображень за датою.

*<u>Створення слайд – шоу</u>* – необхідно в меню кнопки *Create*
вибрати пункт *Create Slide Show*.

### **Windows Picture and Fax Viewer**

За замовчуванням ця програма асоціюється з усіма графічними файлами,
тобто при подвійному клацанні мишею на графічному файлі ( у будь – якому
файловому менеджері ) автоматично відкривається Windows Picture and Fax
Viewer і відобразиться цей малюнок.

### **Записування компакт – дисків**

Серед оптичних носіїв інформації (зокрема серед компакт – дисків)
виділяють такі види:

- *CD – ROM* – Compact Disk Read Only Memory (компакт – диск тільки для
   читання);

- *CD* *– R* – Compact Disk Recordable (записуваний компакт – диск);

- *CD – RW* – Compact Disk ReWritable (перезаписуваний компакт – диск).

*<u>DVD – диски</u>* – мають перевагу перед звичайними CD – ємність DVD
у 24 рази більша від звичайного CD і складає до 17 Гб.

*<u>Типи приводів</u>* – для роботи з компакт – дисками названих типів
існують спеціальні пристрої:

- *CD Drive* – привод для читання компакт – дисків CD – ROM, записуваних
  дисків CD – R і пере записуваних дисків CD – RW;

- *CD – Recordable Drive* – привод для читання компакт – дисків, CD – R
  i CD – RW, а також записування CD – R i CD – RW;

- *CD – ReWritable Drive* – приводи, що можуть записувати та
  перезаписувати диски CD – RW.

*<u>Швидкість роботи приводів</u>* – для повсякденної роботи, коли
користувач застосовує привод CD – ROM для програвання музики, перегляду
відеофільмів та ігор, цілком достатньо приводу з швидкісною формулою від
8х до 24х.

Для швидкого створення компакт – дисків можна використовувати майстер
Nero Express, призначений для користувачів – початківців.

Загальна послідовність дій, які виконуються у процесі записування CD
будь – якого типу:

1.  Вибираємо необхідний пункт в одній із груп головного вікна програми
    Nero Express, наприклад пункт *Data Disc* у групі *Data*.

2.  З’явиться вікно *Disc Content (Зміст диску)*.

3.  При натисканні кнопки *Add* відкриється діалогове вікно вибору
    файлів і каталогів.

4.  Якщо файли, які потрібно записати на CD, розташовані в різних
    папках, можна додавати їх до списку послідовно, повторюючи кілька
    разів операцію п. 3.

5.  Коли всі файли та папки додано до списку, необхідно натиснути кнопку
    *Finished*, у результаті чого всі вибрані файли та папки будуть
    відображені в діалоговому вікні *Disk Content.*

6.  Після того як уміст диску сформовано, потрібно натиснути у вікні
    Nero Express кнопку *Next (Далі)* для переходу до наступного етапу
    записування компакт – диску, після чого з’явиться вікно *Final Burn
    Setting (Останні настройки записування CD)*, в якому розміщені такі
    поля:

    - *Current recorder* – список, в якому можна вказати пристрій, що
      буде використовуватися для записування диску;

    - *Disk name* – у даному полі можна вказати ім’я диску, що буде
      відображатися в Провіднику або в іншому файловому менеджері;

    - *Title (CD Text)* – у цьому полі можна вказати назву музичного
      альбому;

    - *Artist (CD Text)* – тут можна вказати ім’я виконавця музичного
      альбому;

    - *Writing speed* – швидкість записування диску;

    - *Number of copies* – кількість копій.

7.  Коли задані всі параметри, треба натиснути кнопку *Burn (Запис)*, у
    результаті чого буде відкрите діалогове вікно *Waiting for Disc
    (Чекання диску)* з вимогою вставити у привід диск CD – R (RW).

8.  Після установки CD у привід програма Nero Express запустить модуль
    записування.

9.  За необхідністю зупинити процес записування диску треба натиснути
    кнопку *Stop*, у результаті чого програма Nero Express відобразить
    діалогове вікно, в якому буде запропоновано підтвердити скасування
    процесу записування диску.

10. Після завершення процесу створення диску програма Nero Express
    виведе на екран повідомлення про те, що записування диску пройшло
    успішно, і покаже швидкість, на якій відбувалося записування.

11. Далі слід натиснути кнопку *ОК*, після чого з’явиться вікно *Nero
    Express*, в якому пропонується виконати такі дії:

- *Burn same project again* – записати той же проект ще раз;

- *New project* – створити новий проект;

- *Cover Designer* – розробити дизайн обкладинки нового диску;

- *Save project* – зберегти записаний проект.

Для записування компакт – диску з даними різного типу, таких як документ
Word, чи папка з вкладеними в неї файлами, чи яке – небудь зображення,
необхідно виконати:

1.  Вибрати пункт *Data Disc* групи *Data*.

2.  За допомогою кнопки *Add* сформувати список файлів і папок, які
     потрібно записати на CD.

3.  У вікні *Final Burn Setting* задати такі настройки:

    - *Current recorder;*

    - *Disc name;*

    - Writing speed.

4.  Після настроювання параметрів натиснути кнопку *Burn*.

Найчастіше записують два типи „ звукових ” дисків: звичайні Audio – CD,
які можна прослуховувати на різних побутових програвачах; та МР3 –
диски, для прослуховування яких потрібні спеціальні програвачі.

Записування відео – CD

1.  У групі *Videos / Pictures* вибрати пункт Video CD.

2.  За допомогою кнопки *Add* у вікні *My Video CD* сформувати список
     відеофільмів, які необхідно записати на CD.

3.  Створити меню для заставки, тобто встановити прапорець *Enable VCD
     Menu*, а потім натиснути кнопку *Next*.

4.  У лівій частині вікна *My Video CD Menu* відобразиться вигляд
     майбутнього меню; праворуч знаходяться кнопки, що дозволяють
     змінювати його властивості:

    - *Layout* – виконує компонування написів меню, їхнє розташування на
      екрані, а також наявність або відсутність розмежувальних ліній;

    - *Background* – задає колір фону, а також наявність або відсутність
      фонового малюнку;

    - *Text* – дозволяє створювати написи в меню;

    - *Show full screen menu* – дозволяє розгорнути меню на весь екран;

    - *Set as default* – установлює поточний екран як стандартний для
      всіх майбутніх проектів.

5.  У вікні *Final Burn Settings* потрібно встановити такі параметри:

- *Current recorder;*

- *Disc name;*

- *Writing speed;*

- *Number of copies.*

6.  Після перевірки правильності усіх параметрів потрібно натиснути
     кнопку *Burn*.

### **Програвачі аудіо- та відео файлів**

Для збереження однієї хвилини нетиснутого звуку потрібно близько 10 Мб,
а для звуку у форматі МР3 – від 1 до 2 Мб (залежно від якості
стискання).

#### **Winamp**

Ця програма дозволяє програвати як МР3 – файли, так і кілька десятків
інших форматів, серед яких присутні відео формати (тому Winamp є також і
відеоплеєром).

*<u>Програвання файлів</u>* – для початку відтворення МР3 – файлу його
необхідно завантажити у Winamp.

*<u>Робота зі списком відтворення</u>* – список відтворення (Playlist)
зберігає перелік музичних композицій, що будуть програватися Winamp.

*<u>Інтерфейс Winamp</u>* – для зміни оболонки необхідно натиснути
комбінацію клавіш **Ctrl + P**, після чого відкриється вікно
настроювання програми, де слід перейти у розділ *Skins*.

#### Конвертування Audio CD y MP3

Однією з найбільш популярних є програма CDex.

*<u>Швидке конвертування</u>* – для конвертування доріжки в МР3 – файл
достатньо виділити її та натиснути кнопку *Extract CD track(s) to
Compressed Audio File(s)*.

Програма Windows Media Player дозволяє записувати файли мультимедіа на
оптичні носії інформації, відтворювати диски DVD (при наявності
обладнання DVD), слухати радіостанції в Internet тощо.

### **Словники та перекладачі**

На відміну від словників, комп’ютерні перекладачі дозволяють перекладати
не окремі слова, а словосполучення та навіть цілі речення.

Програма **Lingvo** забезпечує швидкий і зручний переклад з англійської,
німецької, французької й італійської мов російською та навпаки.

*<u>Переклад слова</u>* – у верхній частині вікна задається мова
потрібного слова (ліворуч) і мова, якою слово потрібно перекласти
(праворуч).

*<u>Панель Книжкова полиця</u>* – на панелі *Dictionary Bar (Панель
словників)* знаходяться кнопки для керування словниками робочої пари:

- *LingvoUniversal –* активує словник загальної лексики;

- *LingvoEconomics –* запускає економічний словник;

- *LingvoComputer –* використовується для актитування словника
  комп’ютерної термінології;

- *Polytechnic –* активує політехнічний словник;

- *Medical* – запускає медичний словник.

*<u>Панель інструментів</u>* – у нижній частині вікна Lingvo розміщена
панель інструментів, за допомогою якої виконується робота з перекладання
слів (можна перекладати як слово з рядка, так і вибране у списку вікна
Lingvo).

*<u>Створення користувальницьких словників</u>* – для створення такого
словника спочатку необхідно натиснути кнопку *Create / Edit Card*, у
результаті чого відобразиться вікно, в якому необхідно у відповідному
полі вказати ім’я картки.

Після того як назву картки вказано, необхідно натиснути кнопку *Edit*.

Словник **УЛІС** компанії Пролінг призначено для перекладу з російської
мови українською та навпаки.

Користувач має можливість керувати роботою словника за допомогою кнопок,
розташованих на панелі інструментів, функції яких такі:

- *Завжди зверху* – при активуванні даної кнопки вікно програми буде
  відображатися поверх інших;

- *Переклад* – натисканням цієї кнопки здійснюється перекладслова з
  рядка введення з зазначеними параметрами;

- *Парадигма* – натискання цієї кнопки призведе до відкриття вікна
  парадигми виділеного слова;

- *Синоніми* – у новому вікні відобразяться синоніми виділеного слова;

- *Російсько* – *Український* – слова будуть перекладатися з російської
  мови українською;

- *Українсько* – *Російський* – переклад буде здійснюватися з
  української мови російською;

- *Закрити картки* – натискання цієї кнопки призведе до закриття усіх
  тимчасових карток;

- *Виклик довідки* – відкриває вікно, що містить коротку довідкову
  інформацію про цю програму.

Перекладач **PROMT**.

Тут можна знайти функції, знайомі користувачеві по роботі з текстовим
процесором Word.

Панель *Formatting ( Форматування )* надає стандартні можливості
форматування тексту, аналогічно редакторові Word.

Для керування безпосередньо процесом перекладу використовується панель
Translation.

Кнопки панелі Translation:

- *Direction of Translation* – використовується для встановлення
  напрямку перекладу;

- *Topic Template* – використовується для вибору тематичних шаблонів;

- *Entry* – використовується для додавання слова або словосполучення у
  словник;

- *Document Dictionaries* – застосовується для перегляду та редагування
  доступних словників;

- *Translate Next Paragraph* – дозволяє перекласти перший неперекладений
  параграф, або ж перекладений, але змінений згодом;

- *Translate Current Paragraph* – перекладає текст параграфа, поміченого
  блакитною смужкою;

- *Translate Whole Text* – перекладає весь текст;

- *Translate Selected Paragraphs* – використовується для перекладу
  виділених фрагментів тексту;

- *Preserve Word* – дозволяє переглядати та редагувати список збережених
  слів;

- *Unknown Words* – зберігає невідомі слова, виявлені після перекладу;

- *Skip Translation* – дозволяє помітити параграфи, що не потребують
  перекладу;

- *Document Translation Rules* – задає правила перекладу тексту;

- *Show Variants of Translation* – задає режим, в якому відображається
  всі варіанти перекладу даного слова.

У лівій частині вікна необхідно ввести текст, що підлягає перекладу.

Якщо необхідно перекласти більше однієї фрази ( наприклад, кілька
абзаців ), варто скористатися відповідною кнопкою.

Найбільш популярним російсько – українським перекладачем по праву
вважається програма **Плай**, що входить до складу пакету Proling
Office.

Коли у Word підготовлено вихідний текст (наприклад, російською мовою),
потрібно виконати команду *Плай / Переклад*.

На вкладці *Переклад* за замовчуванням задано російсько – український
напрямок перекладу (можна змінити на українсько – російський).

На вкладці *Настроювання* можна вказати, чи треба, щоб Плай позначав у
тексті слова різного типу, зокрема:

- *невідомі слова* – слова, яких немає у словнику перекладача Плай,
   будуть позначатися червоним кольором;

- *слова з неприпустимими символами* – якщо в деяких словах
   зустрічаються символи з інших мов ( наприклад, буква « ы » в
   українському тексті ), вони будуть позначатися темно – синім
   кольором;

- *зарезервовані слова* – якщо у тексті зустрічаються спеціалізовані
   терміни, вони будуть позначатися фіолетовим кольором;

- *слова з варіантами перекладу* – слова, що мають кілька варіантів
   перекладу, будуть позначатися зеленим кольором.

Якщо користувачеві необхідна допомога програми Плай після виконання
операції первісного перекладу, потрібно встановити прапорець *Ввімкнути
режим редагування ПЛАЙ після перекладу*.

Коли усі параметри задані, потрібно натиснути кнопку *Перекласти*, і
Плай виконає переклад тексту в активному документі Word, що буде
ілюструватися інтерактивним вікном з відображенням часу, що залишився.

Після закінчення перекладу буде автоматично створено новий документ Word
з перекладеним текстом.

### **Антивірусні програми**

*Вірус* являє собою зловмисну комп’ютерну програму, здатну після входу в
комп’ютерну систему ховатися, а також виконувати частину свого коду на
шкоду користувачеві та розмножуватись через лінії зв’язку або за
допомогою інфікованих дисків, заражаючи інші програми та файли даних.

У найпоширенішому випадку комп’ютерний вірус складається з двох частин –
*голови*, якій першій надається керування, і *хвоста*, розташованого
окремо від голови.

Для одержання керування вірус записує свою голову в одне з названих
місць:

- завантажувальні модулі ( COM -, EXE – файли );

- MBR ( Master Boot Record – головний завантажувальний запис ) дискети
  або вінчестера;

- драйвер;

- об’єктний модуль;

- ВАТ – файл;

- вихідний текст програми алгоритмічною мовою ( у розрахунку на його
  компіляцію );

- файли – документи, створені додатками обробки даних, що підтримують
  роботу на макромовах.

Варто розрізняти дві основні дії (фази), які виконує комп’ютерний вірус:
*розмноження* та *прояв*.

Для ряду вірусів фаза прояву відсутня, тобто крім розмноження вони
ніяких несанкціонованих дій не виконують.

Залежно від середовища перебування віруси можна розділити на такі
підгрупи:

- *файлові віруси* – віруси, що безпосередньо проникають у файл, що
  виконується (найбільш розповсюджений тип вірусів), створюють файли –
  двійники або використовують особливості організації файлової системи;

- *завантажувальні (бутові) віруси* – віруси, що записуються у
  завантажувальний сектор (boot – сектор) флопі – диска й у boot –
  сектор або MBR жорсткого диска;

- *макровіруси* – віруси, що заражать текстові документи, електронні
  таблиці або бази даних різних додатків, що мають убудовані макромови
  (наприклад, офісні програми Word, Excel, Access);

- *мережні віруси* – віруси, що використовують для свого розповсюдження
  комп’ютерні мережі або електронну пошту.

Деякі віруси можуть належати одночасно до різних підгруп, наприклад
файлово – завантажувальний вірус або мережний макровірус.

Єдиним стовідсотковим за надійністю методом захисту від утрати важливої
інформації є її резервне копіювання на захищені від записування пристрої
збереження даних.

Жодна антивірусна програма не зрівняється за надійністю з архівацією
інформації.

Діюче правило, що частково гарантує збереження інформації, - це
обмеження копіювання даних з ненадійних джерел.

По – перше, необхідно намагатися не запускати неперевірені файли, у тому
числі отримані по комп’ютерній мережі.

Найбільш популярними й ефективними антивірусними програмами є
антивірусні сканери та монітори.

1.  *Сканери* здатні знайти фіксований набір відомих вірусів у файловій
    системі, секторах і системній пам’яті, а потім – негайно видалити
    більшість з них.

2.  *Монітори* – це різновид сканерів, що, постійно перебуваючи у
    пам’яті, відслідковують вірусоподібні ситуації, що трапляються з
    диском і пам’яттю ( тобто виконують безперервний моніторинг ).

Найбільш популярним антивірусним пакетом для домашніх та офісних ПК
останнім часом по праву вважається **KAV Касперського**, програми якого
призначені для пошуку та видалення вірусів.

У попередніх версіях, коли пакет нзивався AVP, головними його складовими
були програми AVP Монітор і AVP Сканер.

Для захисту комп’ютера служить вкладка *Protection*.

У правій частині цієї *вкладки відображаються такі попередження:*

- *Full computer scan has not been performed* – попередження про те, що
  повну перевірку не було виконано, і рекомендація виконати повну
  перевірку комп’ютера негайно;

- *Your anti – virus databases are totally outdated* – попередження про
  те, що антивірусні бази не поновлювалися давно, і рекомендаціґ негайно
  їх оновити.

Для запуску процесу повного сканування комп’ютера слід вибрати у лівій
частині вікна KAV пункт *Scan My Computer*.

Після вибору одного зі способів перевірки ( наприклад, *Scan removable
drives* ) запускається процес сканування з відображенням часу початку (
*Task start time* ), запланованого часу кінця перевірки ( *Task
completion time* ), поточний файл, що перевіряється ( *Current object*
).

Програма KAV у своїй роботі використовує антивірусні бази, які необхідно
регулярно обновляти.

Якщо виникне необхідність зупинити з якихось причин процес оновлення
антивірусних баз, треба натиснути кнопку *Stop*.

Щоб налаштувати програму KAV потрібним чином, слід відкрити вкладку
*Setting*.

Для настроювання постійного захисту комп’ютера використовується команда
*Configure Real – Time Protection*.

Поряд з KAV, іншим популярним антивірусним пакетом в Україні є **Doctor
Web**.

До складу антивірусного пакету входять такі основні прграми: Dr. Web
(Сканер) і SpiDer Guard ( Монітор ).

Сканер виконує замовлену перевірку комп’ютера на наявність вірусів.

Після запуску Dr. Web на екрані з’являється головне вікно програми.

Монітор, постійно перебуваючи в пам’яті, перехоплює звернення до файлів
і системних областей дисків і здійснює при цьому їхню перевірку на
наявність вірусів (перевірка на “ходу”).

Монітор SpiDer Guard реалізований у вигляді двох взаємодіючих модулів –
драйвера – монітора файлової системи ( **spider.sys** ) і системного
сервісу (**spidernt.exe**), призначених для ініціалізації мережних
компонентів при роботі SpiDer у режимі автоматичного запуску.

Щоб активізувати процедуру оновлення антивірусних баз даних Dr. Web,
необхідно у вікні Сканера натиснути відповідну кнопку.

Після цього Сканер зв’язується з антивірусною базою даних Doctor Web і
копіює на комп’ютер користувача файли відновлення.

