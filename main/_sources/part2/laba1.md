# **<u>Лабораторна робота № 1</u>**

## **Тема**

MS Excel. Структура таблиці. Типи даних. Консолідація да­них. Задача
„Товарний чек”. Задача „Рахунок у банку”.

## **Мета**

Уміти налаштовувати параметри робочого аркуша, вводити текстові, числові
дані і формули в таблицю, редагувати дані, форматувати дані і таблиці,
копіювати формули і таблиці.

## **Задача 1 „Товарний чек”**

Підготувати товарний чек, де зафіксована купівля декількох найменувань
(шести-восьми) товарів. Вхідні дані: тип (авто­мобілі, книги, телевізори,
косметика, комп’ютери, касети, одяг, літаки, іграшки, ліки, запчастини,
продукти, овочі тощо), назву, ціну, кількість товарів задайте
самостійно. Покупку здійснити тричі з різною кількістю товарів. Скільки
всього одиниць і на яку суму куплено товару з номером 1? Скільки всього
затрачено грошей?

## **Задача 2 „Рахунок у банку”**

Клієнт відкрив рахунок у банку на деяку суму під 12% річних. Яка сума
буде на його рахунку через 10 років? Відо­бразити щорічні зміни на
рахунку у вигляді таблиці.

## **Хід роботи**

1. **Запустіть програму Excel.**
  Відкриється порожня книжка (в іншому випадку створіть нову книжку).

2. **Перевірте, які задано параметри для першого аркуша.**
  Сервіс → Параметри → Закладка Вигляд.Задайте відображення рядків формул
  і стану, приміток з індика­торами, об’єктів, сітки, заголовків, смуг
  прокручування, бірок сторінок, скасуйте режим відображення формул
  (зверніть лише увагу на ці параметри, оскільки більшість з них уже
  задана). Задайте режим Автоматично на закладці Обчислення і скасуйте
  ітерації, якщо вони були задані. На закладці Загальні задайте
  стандартний *кирилізований* шрифт.

3. **Закрийте діалогове вікно Параметри (ОК).**

4. **Розгляньте панель форматування.**
    Панелі Стандартна і Форматування мають бути ввімкнені, всі інші вимкнені
    командою Вигляд → Панелі інструментів. Кур­сор повільно пересувайте
    над кнопками панелі форматування до появи назв кнопок.**.**

5. **Введіть дані для розв'язування задачі 1 так:**
```{image} ../images/p2l1.png
:alt: boo
:name: p2l1
```

6. **Переключіть клавіатуру на англійський (En) алфавіт.**

7. **Уведіть формули так:**
  
    <u>Адреса Формула</u>
  
    ЕЗ =C3\*D3
  
    Е4 =C4\*D4 (Скористайтеся методом копіювання формул)
  
    Е5 =C5\*D5
  
    Е6 =C6\*D6
  
    Е6 =C7\*D7
  
    Е8 =C8\*D8
  
    E9 =C9\*D9

    E11 =E3+E4+E5+E6+E7+E8+E9 або =СУММ(ЕЗ:Е9)


8. **Сформатуйте числа в стовпцях С і Е.**
  
    Виокремте лише числові дані у стовпці Ціна. Щоб виокремити діапазон
    даних, виберіть клітинку СЗ, клацніть мишею і пере­тягніть білий
    хрестоподібний курсор у цьому випадку вниз. Натисніть на кнопки
    Збільшити чи Зменшити розрядність. Задайте дві цифри після десяткової
    крапки. Повторіть усе для стовпця Е.

9. **Скопіюйте робочу таблицю на аркуш 2.**

    Виокремте усю таблицю із заголовком. Скопіюйте її в буфер обміну
    (Ctrl+C). Перейдіть на аркуш 2, клацнувши на його бірці. Якщо аркуша 2
    немає, вставте його у книжку командами Вставити → Аркуш. Виокремте
    клітинку А1 і вставте вміст бу­фера обміну (Ctrl+V).

10. **Поверніться на сторінку 1 для ручного форматування таблиці.**

    Скасуйте виокремлення таблиці, натиснувши на Esc і клацнув­ши за її
    межами.

11. **Відцентруйте усі значення в стовпцях А і D.**

    Виберіть стовпець А, клацнувши на його назві (А) мишею, і натисніть на
    кнопку вирівнювання До центру на панелі форма­тування. Повторіть це для
    стовпця D.

12. **Розграфіть таблицю.**

    Виокремте таблицю без заголовка, натисніть на панелі форма­тування на
    кнопку Межі, що дає доступ до кнопок рисування рамки чи її частин,
    натисніть потрібну кнопку або виконайте команди форматування клітинок з
    головного меню.

13. **Виокремте і замалюйте клітинки з числами, крім стовпця Кількість, жовтим кольором.**

14. **Виокремте заголовки стовпців і замалюйте їх червоним кольором.**

15. **Заголовок таблиці „Товарний чек” виконайте великим шрифтом (18 пунктів) синього кольору.**

16. **Перейдіть на аркуш 2 для автоформатування таблиці.**

17. **Виокремте таблицю і виконайте її автоформатування.** 
    
    Формат → Автоформатування → Виберіть якийсь формат із запропонованого списку форматів → ОК. Виберіть і застосуйте ще два-три інші формати зі списку автоформатів.

18. **Для таблиці на аркуші 2 задайте режим відображення формул і
переконайтеся у їх правильності.**
    
    Звузьте ширину стовпців для перегляду таблиці. Виявивши помилку, усуньте
    її на обох аркушах. Однотипні дії з даними можна виконувати одночасно на
    декількох аркушах. Для цього аркуші потрібно виокремити, клацнувши на
    їхніх бірках з натисненою клавішею **Shift** чи **Ctrl.**

19. **Скопіюйте таблицю з аркуша 1 на аркуш 3.**

20. **Змініть на аркуші 3 вхідні дані (кількість куплених товарів у
клітинках D3 і D4 збільшіть удвічі) і простежте, як зміняться
результати.**

21. **Ознайомтеся з форматами виведення чисел.** Виберіть клітинку з
числовим значенням Всього і виконайте команди Формат → Клітинки → Число.

22. **Застосуйте власний формат до стовпця Сума, щоб числа
відображались з назвою грошової одиниці (грн).**

23. **Збережіть книжку на диску у власній папці з назвою Задача1.**

24. **На аркуші 1 захистіть усі жовті стовпці (Номер, Назва, Ціна,
Сума) та аркуш.**

    Переконайтеся, що зміни можна вносити лише у стовпець Кількість.

25. **Для розв'язування задачі 1 а на аркуші 4 виконайте
консолідацію трьох таблиць «Товарний чек».**

    *Задача 1а.* Скільки всього одиниць і на яку суму куплено товару з номером 1? Скільки всього затрачено грошей?

    **Алгоритм розв'язування задачі такий:**

    1.  Скопіюйте стовпці А, В, С (які містять незмінні частини таб­лиць) з аркуша 1 на аркуш 4.
    2.  Виокремте поряд з ними стовпці D і Е для занесення консо­лідованих
    даних.
    3.  Виконайте команди з головного меню Дані → Консолідація...
    4.  Переконайтеся, що функція консолідації — Сума.
    5.  Перейдіть на аркуш 1.
    6.  Виокремте стовпці D і Е з вхідними даними.
    7.  Виконайте команду Додати у вікні консолідації.
    8.  Повторіть пункти 6 і 7 для аркушів 2 і 3. 
    9.  Візуально переконайтеся, що список діапазонів містить посилання на три потрібні аркуші.
    10. Натисніть на кнопку ОК — отримаєте результат.

26. **Збережіть книжку з назвою Задача 1 на диску.**

27. **Для розв'язування задачі 2 перейдіть на п'ятий аркуш і назвіть
його „Рахунок”.**

    Вставте у книгу аркуш, якщо потрібно. Двічі клацніть на бірці аркуша,
    введіть нову назву і натисніть на клавішу вводу.

28. **Увімкніть режим відображення формул у таблиці.**

29. **Уведіть заголовки, числа і формули розв'язування задачі 2:**
  
    ```{image} ../images/p2l12.png
    :alt: p2l12
    :name: p2l12
    ```
30. **Заповніть роки командою Заповнити.**

    Виокремте клітинку A3 → Редагувати → Заповнити → Прогресія → По стовпцях → Арифметична → Крок: 1 → Граничне значення: 2015 → ОК.

31. **Скопіюйте формулу з клітинки В4 вниз.**

    Виокремте клітинку В4 і перетягніть маркер копіювання вниз.

32. **Скопіюйте формулу з клітинки СЗ вниз.**

33. **Скопіюйте формулу з клітинки D3 вниз.**

34. **Скасуйте режим відображення формул отримаєте результати.**

35. **Розв'яжіть задачу 2а.**

    *Задача 2а. Який буде внесок через 10 років, якщо початкова сума
    виражається чотиризначним числом, утвореним з номера вашого варіанта
    дописуванням двох чи трьох нулів?*

36. **Скопіюйте таблицю на шостий аркуш і розв'яжіть задачу 2б.**

    *Задача 2б. Якою буде сума внеску через 10 років, якщо внесок зроблено
    під 15% річних?*

    Внесіть зміни у формулу, що є в клітинці СЗ, і не забудьте скопіювати її
    в інші клітинки. *Відповідь з клітинки D12 занесіть у звіт.*

37. **Збережіть книжку на диску.**
