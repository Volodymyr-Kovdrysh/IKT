# **<u>Лабораторні роботи № 2-3</u>**

## **Тема**

MS Excel. Статистичні функції. Електронна таблиця як база даних.
Підведення підсумків. Географічна карта. Задача «Діяль­ність фірми в
Україні». Задача «Діяльність фірми в Європі». Задача «Табулювання
функції та обчислення площі під кривою».

## **Мета**

Уміти користуватися діапазонами клітинок та стандартними статистичними
функціями, наносити дані на географічну карту, вилучати, вставляти
стовпці і рядки в таблицю, впо­рядковувати і шукати дані, підводити
підсумки, будувати математичні вирази.

## **Задача 3 „Діяльність фірми в Україні” (робота № 2)**

Нехай ваша фірма має філіали в Києві, Харкові, Львові, Одесі, Донецьку
чи в інших містах і є дані про щомісячні обсяги продажів у філіалах. За
даними про діяльність фірми протягом трьох місяців, наприклад, січня,
лютого, березня, створити таблицю для визначення обсягів продажів:
максимальних, мінімальних і в цілому в Україні.

Крім цього, створити нову таблицю – проект бізнес-плану на наступні два
місяці, наприклад квітень і травень, з розширенням географії діяльності
фірми (назви двох-трьох міст додати самостійно).

## **Задача 4 „Діяльність фірми в Європі” (робота № 3)**

Нехай ваша фірма має філіали не лише в Києві, Харкові, Львові, Одесі,
Донецьку, але ще й у трьох країнах Європи: Польщі, Німеччині, Франції
(розглянути по три-чотири міста в кожній країні). Дані про діяльність
фірми протягом трьох місяців, наприклад, січня, лютого, березня, занести
в таблицю і визначити обсяги продажів у Європі для кожної країни методом
підведення підсумків. Нанести результати у вигляді стовпчикових діаграм
на географічну карту Європи. Таблиця має містити близько двадцяти рядків
такої структури: Країна, Місто, Січень, Лютий, Березень, Всього. Назви
міст під час введення по країнах не треба групувати.

## **Хід роботи № 2**

1. **Запустіть програму ЕТ, відкрийте нову книжку.**

2. **Створіть список користувача з назвами міст для роз в'язування задачі**

3. **Уведіть свої *дані* для п'яти міст аналогічно до таких (див. таблицю 1, але не переписуйте з неї числа):**

    ```{figure} ../images/2/media/image1.png
    :alt: p2l2-3
    :name: p2l2-3

    Таблиця 1
    ```

    ```{image} ../images/p2l2-3_2.png
    :alt: p2l2-3_2
    :name: p2l2-3_2
    ```

4. **Уведіть формули розв’язування задачі 3. У клітинці Е4 обчисліть суму чисел рядка 4.**

    Виберіть клітинку Е4 і натисніть на кнопки Автосума -- отримаєте формулу =
    СУММ(В4:D4). Натисніть Enter.

5. **У клітинці В10 обчисліть суму чисел у стовпці В.** Виберіть
клітинку В10 і натисніть на кнопки Автосума і вводу.

6. **Скопіюйте формулу з клітинки Е4 вниз у діапазон Е5:Е10.**
Клацніть мишею в Е4 і перетягніть маркер копіювання вниз.

7. **Скопіюйте формулу з клітинки В10 праворуч у діапазон C10:D10.**

8. **У клітинках В12:Е12 визначте максимальні значення У стовпцях даних.**

    Уведіть формулу = МАКС(В4:В8) у клітинку В12 і скопіюйте її праворуч у діапазон С12:Е12.

9. **Визначте мінімальні значення у стовпцях.**

    Виберіть клітинку В1З і натисніть на кнопку Вставляння функцій *f<sub>x</sub>,* виберіть у діаловогому вікні функцію МИН → OK

    Уведіть у наступному вікні діапазон В4:В8 і натисніть на ОК.

10. **Скопіюйте формулу з клітинки В13 в діапазон С13:Е13.**

11. **Задайте формат чисел Числовий без десяткових знаків після крапки і
з розділювачем груп трьох розрядів.** 

    Виберіть усі числові дані в
    таблиці → Формат → КЛІТИНКИ → Число → Числовий → Увімкніть режим
    *розмежовувати групи розрядів* і задайте кількість десяткових цифр після
    коми (крапки): 0 → ОК.

12. **Відцентруйте заголовки у перших двох рядках відносно стовпців А-Е.**

    Виберіть діапазон А1:Е1 і натисніть на кнопку З'єднати І ПОМІСТИТИ В центрі (буква а зі стрілками) на панелі інструментів.

13. **Скопіюйте усю таблицю в буфер обміну і вставте її на аркуш 2.**

14. **На аркуші 2, використовуючи стару таблицю, побудуйте нову
таблицю «Прогноз обсягів продажу на два місяці, грн».** 

    Доповніть таблицю стовпцями з назвами Квітень, Травень і Всього2. Дані для квітня ітравня придумайте і введіть довільні.

15. **Заховайте і покажіть стовпець Е.**

    Виберіть стовпець Е і застосуйте команду Формат *\<=ї\> Стовпець \<=\$\>* Заховати. Як показати захований стовпець? Щоб застосувати команду показати, треба спочатку виокремити два стовпці, між якими є захований.

16. **Очистіть рядки 12 і 13.**

17. **Доповніть таблицю трьома рядками з новими містами і відповідними даними.**

    Перевірте правильність формул у стовпці і рядку Всього. Від­редагуйте формули, якщо треба. *Який сумарний прогноз прода­жу в гривнях тепер* (введіть потрібні формули)?

18. **Скопіюйте таблицю з аркуша 2 на аркуші 3 і 4.**

19. **Упорядкуйте рядки таблиці в алфавітному порядку назв міст (аркуш 2).**

    Спочатку Виокремте лише рядки з даними. Дані *\<=\$* Сортувати.

20. **Упорядкуйте філіали (рядки) за спаданням обсягу про­дажу в першому кварталі (аркуш 2).**

    Занотуйте у звіт, який філіал є на першому місці.

21. **Перейдіть на аркуш 3 і перейменуйте його на Фільтри.**

    Скористайтесь контекстним меню закладки аркуша 3.

22. **Застосуйте до таблиці автофільтр, щоб вивести рядки з назвами філіалів, які в лютому мали обсяги продажу понад 500 000.**

23. **Скопіюйте результат пошуку під основну таблицю.**

24. **Виведіть рядки з назвами філіалів, які в березні мали обсяги продажу більші, ніж 200 000, і менші, ніж 600 000. Скопіюйте результат пошуку під основну таблицю.**

25. **Які філіали мали обсяги продажу в січні більші, ніж 700 000, а в лютому більші, ніж 800 000?**

    Команду Автофільтр застосуйте двічі. Перенесіть утворену таблицю під основну.

26. **Відформатуйте дані і доповніть таблицю на аркуші 4 так.**

    Числа відобразіть у грошовому форматі з наявністю назви гро­шової одиниці. Для цього виберіть усі числові дані і задайте потрібний формат. Доповніть таблицю стовпцем з номерами телефонів фірм. Номери телефонів введіть як семизначні числа і задайте їм формат користувача \##0-00-00. Доповніть таб­лицю стовпцем з датами подання філіалами даних і задайте датам формат зі списку форматів дат або формат користувача ДД.ММ.ГГГГ (dd.mm.yyyy). Застосуйте автопідбір ширини стовпців.

27. **Ознайомтесь з функціонуванням ЕТ в режимі форми.**

    Переконайтесь, що на закладці Обчислення задано параметр книги: Допускати назви Діапазонів. Виберіть дані разом із заголовками стовпців і виконайте команду Дані → Форма... Полистайте сторінки форми вперед і назад. Створіть ще один запис з інформацією про філію в Броварах (скористайтесь кнопкою Створити і натискайте на клавішу Tab для переходу на наступне поле введення даних). Виконайте пошук номера теле­фону одеської філії, перейшовши в режим введення умов (кноп­ка УМОВИ) у поля форми. Полистайте сторінки-форми для міст, назви яких починаються буквою К (умова на місто: К\*).

28. **Збережіть книжку на диску з назвою ЗадачаЗ.**

## **Хід роботи № 3**

1. **Запустіть програму ЕТ і відкрийте книжку з розв'язком задачі про діяльність фірми в Україні або створіть нову книжку.**

2. **Розв'яжіть задачу 4 «Діяльність фірми в Європі».**

    Рекомендується використати фрагменти таблиці з попередньої роботи, але можна ввести всі дані спочатку. Потрібно скласти фінансовий звіт фірми за три місяці, яка має філіали у 16-20 містах у чотирьох країнах Європи: Україна, Польща, Італія, Франція. Дані про філіали введіть у довільному порядку. Поля (стовпці) таблиці такі: Країна, Місто, Січень, Лютий, Березень, Всього. Введіть формулу в поле Всього для обчислення суми обсягів продажу в філіалах за три місяці.

3. **Упорядкуйте дані по полю Країна.**

4. **Скопіюйте таблицю на два наступні аркуші.**

5. **На першому аркуші підведіть підсумки діяльності філіалів у кожній країні з таким критерієм підсумовування: сума обсягів продажу за три місяці.**

    Виокремте таблицю з назвами полів і застосуйте до неї команду Дані О Підсумки. У вікні, що відкриється, заповніть три поля: 1) при кожній зміні — Країна; 2) операція — Сума; 3) додати підсумки по полю — Всього. Натисніть на кнопку ОК.

6. **На другому аркуші створіть підсумок для визначення у кожній країні філіалу (тобто міста), *де обсяг продажу був найбільший* у *березні.***

    Тут слід застосувати операцію підсумовування — Максимум.

7. **У якій країні середнє значення продажу по полю Всього максимальне?**

    Дослідження виконайте на третьому аркуші.

8. **Заховайте всі проміжні результати, тобто залишіть на екрані лише рядки з підсумками.**

    У вікні ліворуч є структура рівнів підсумків. Поекспериментуйте з кнопками Показати деталі (+) і Заховати деталі (-). Заховайте деталі. Клацніть на всіх кнопках зі знаком мінус або один раз на кнопці з номером рівня підсумків, яка є вверху.
